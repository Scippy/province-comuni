<iframe src="https://www.google.com/maps/embed?pb=!1m18!1m12!1m3!1d5797.099915801509!2d10.466433997243868!3d43.40733507883302!2m3!1f0!2f0!3f0!3m2!1i1024!2i768!4f13.1!3m3!1m2!1s0x12d5fb12bdd8110b%3A0x52870b2f3a9fd5a3!2s57016%20Rosignano%20Marittimo%20LI!5e0!3m2!1sit!2sit!4v1684423900401!5m2!1sit!2sit" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
<br/>
Rosignano Marittimo è un comune italiano di 30 117 abitanti della provincia di Livorno in Toscana.<br/>

Il capoluogo Rosignano Marittimo conta 2 342 abitanti ed è, per numero di abitanti, il quarto dei dieci centri abitati del comune.<br/>

Rosignano Marittimo è il comune costiero più settentrionale dell'Alta Maremma o Maremma Settentrionale, storicamente conosciuta come Maremma Pisana, oggi chiamata anche Maremma Livornese. <br/>
Origini del nome<br/>

Il toponimo Rosignano deriva probabilmente da un nome di persona di epoca romana, Rasinius o dalla famiglia dei Rasinii, in quanto nel 778 il toponimo è attestato come Rasinianus, anche se per Giuliano Bonfante potrebbe essere connesso con Rasenna, il nome nazionale degli Etruschi. Invece, secondo lo storico Piombanti, nel 762 (in piena epoca longobarda) si parlerebbe di Rasiniano in un documento inerente alla divisione dei terreni appartenenti al vescovo longobardo di Lucca. Nel 1862 venne aggiunta la specificazione "marittimo", cioè "della Maremma" (in latino Maritima), per distinguerla dall'attuale comune di Rosignano Monferrato.<br/>
Storia<br/>
Dall'Alto Medioevo a oggi<br/>

In epoca medievale a Rosignano avevano possedimenti i Della Gherardesca ed il monastero di San Felice di Vada. Fu comune pisano dal X secolo e noto per lo spedale dipendente da quello di Pisa (1294), poi soppresso nel XVII secolo. Dal 1046 si hanno però i primi documenti del centro fortificato. Dopo la morte della contessa Matilde di Canossa il castello passò sotto la potestà della Chiesa vescovile pisana con la conseguente influenza politica della Repubblica di Pisa che ne riconobbe le istituzioni di comune rurale nel 1146. Il centro dove sorgeva un castello divenne sede della podesteria fiorentina (1406), nel 1433 fu smantellato dai Fiorentini, ma pochi anni dopo il fortilizio fu ricostruito, tanto che, nella seconda metà del XV secolo, respinse un attacco dei Genovesi, che erano sbarcati a Vada. Di questo nucleo fortificato non rimangono tracce particolarmente visibili se non alcune porzioni delle mura settentrionali ed occidentali in prossimità della chiesa dei SS. Giovanni Battista e Ilario e di alcuni torrioni bastionati post-medioevali.<br/>

Divenne in seguito tenuta di caccia medicea con una vasta tenuta e fattoria e con una sede per gli arcivescovi pisani nel "Palazzo delle logge" (si racconta che qui si ammalò di malaria il giovane principino Garzia de' Medici). Nel 1606 entrò a far parte del Capitanato di Livorno e con la riforma amministrativa leopoldina del 1776 divenne podesteria di prima classe.<br/>

Lo sviluppo consistente del territorio comunale si ebbe solo nell'Ottocento, quando furono avviate le bonifiche delle zone pianeggianti. All'inizio del XX secolo, con il potenziamento delle vie di comunicazione (in particolar modo con l'apertura della ferrovia Livorno-Cecina) e con l'affermazione del comparto industriale (Solvay Group), venne fondata l'importante frazione di Rosignano Solvay, inizialmente conosciuta come "Paese Novo".<br/>

Il territorio comunale fu l'epicentro del terremoto che si verificò in data 1º aprile 1950, con magnitudo 5,09 della Scala Richter e VI-VII grado della Scala Mercalli.<br/>
Simboli<br/>

Lo stemma del Comune di Rosignano Marittimo, riconosciuto con D.C.G. del 20 ottobre 1927, ha assunto proprio il significato della composizione amministrativa del territorio stesso, il capoluogo rappresentato dal simbolo del castello e le sei frazioni rappresentate con sei rose color argento su sfondo azzurro.<br/>

«D'azzurro a sei rose araldiche d'argento bottonate d'oro, poste 3, 2, 1 – Corona ed ornamenti del Comune.»<br/>
(D.C.G. del 20 ottobre 1927)<br/>

Il gonfalone, concesso con D.P.R. del 30 aprile 1975, è costituito da un drappo di azzurro.<br/>
Onorificenze
Medaglia di bronzo al merito civile - nastrino per uniforme ordinaria 	Medaglia di bronzo al merito civile<br/>
	«Dopo l'8 settembre 1943 la locale comunità, nonostante i numerosi eccidi e rappresaglie subiti ad opera delle truppe tedesche, contribuì significativamente alla lotta di liberazione, favorendo la presenza di gruppi organizzati partigiani, che si adoperavano per difendere la fabbrica chimica "Solvay", importante obiettivo militare. Chiaro esempio di elette virtù civiche, orientate ai più alti valori di libertà e di democrazia. 1943/1944 - Rosignano Marittimo (LI)»<br/>
— 14 marzo 2018<br/>
Monumenti e luoghi d'interesse<br/>
Una delle torri del castello di Rosignano Marittimo<br/>
Architetture religiose<br/>

- Chiesa dei Santi Giovanni Battista e Ilario<br/>
- Oratorio della Madonna della Neve<br/>
- Oratorio di San Giovanni Battista e Sant'Ilario di Poitiers<br/>
- Chiesa dei Santi Stefano e Giovanni Evangelista a Castelnuovo della Misericordia<br/>
- Oratorio di Sant'Andrea Apostolo a Castiglioncello<br/>
- Chiesa di San Michele Arcangelo al Gabbro<br/>
- Chiesa di San Leopoldo Re a Vada<br/>
- Chiesa di San Giuseppe a Nibbiaia<br/>
- Cimitero di Rosignano Marittimo<br/>

Architetture civili<br/>

- Circolo I Cannottieri<br/>
- Teatro Solvay<br/>
- Villaggio Solvay<br/>
- Castello Pasquini<br/>
- Villa Celestina<br/>
- Villa Mirabella<br/>
- Torre di Castiglioncello<br/>
- Torre di Vada<br/>

Altro<br/>

- Faro di Vada<br/>
- Faro delle Secche di Vada<br/>

Aree naturali<br/>
Il Poggio Pelato è il punto più elevato nel comune di Rosignano Marittimo (378 m s.l.m.) <br/>