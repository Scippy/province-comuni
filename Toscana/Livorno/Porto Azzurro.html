<iframe src="https://www.google.com/maps/embed?pb=!1m18!1m12!1m3!1d5857.962807101878!2d10.392644047138264!3d42.76759856083768!2m3!1f0!2f0!3f0!3m2!1i1024!2i768!4f13.1!3m3!1m2!1s0x12d63232f8eb92c3%3A0x1e2acac7858a7014!2s57036%20Porto%20Azzurro%20LI!5e0!3m2!1sit!2sit!4v1684422881491!5m2!1sit!2sit" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
<br/>
Porto Azzurro è un comune italiano di 3 679 abitanti della provincia di Livorno in Toscana, situato sulla costa dell'Isola d'Elba e bagnato dal Canale di Piombino.<br/>
Storia<br/>

« La terra capitale dell'isola viene appellata Portolongone, fortissima di sito e d'arte, mentre fabbricata sul dorso d'un'aspra cote e recinta insieme di grosse mura attorniate da una profonda fossa e fiancheggiate da cinque grandissimi baloardi. » (Girolamo Brusoni, Dell'historie universali d'Europa, 1657)<br/>
Portolongone in un disegno di Antonio Sarri (1728-1732)<br/>

In origine la località si chiamava Longone. Tale toponimo, secondo alcuni derivante dalla considerevole «lunghezza» dell'originaria insenatura, è documentato per la prima volta nella Tabula Peutingeriana (Portus Longe) e negli Annales Ianuenses di Caffaro di Rustico da Caschifellone (Longonum); secondo altre ipotesi, il nome deriverebbe dall'antica presenza di longoni (in greco antico λογγόνες o anche λιθοϰλιμένοι), ossia di bitte da ormeggio; allora si trattava di grandi massi trascinati fino alla sponda del mare, ivi conficcati profondamente nel suolo e infine guarniti di robusti ferri – probabilmente grossi anelli – ai quali si ormeggiavano le maggiori imbarcazioni.<br/>

Al largo di Porto Azzurro si trova il relitto di Punta Cera, risalente alla fine del III secolo. Portolongone fece parte dello Stato dei Presidii dal 1603 data della costruzione del nucleo fortificato chiamato Forte di Longone, insieme al presidio militare del Forte Focardo realizzato su un promontorio roccioso a chiusura della baia. Lo Stato dei Presìdi non fu mai uno Stato sovrano: nacque come possedimento della corona spagnola come appannaggio dei viceré spagnoli di Napoli in occasione del trattato di Londra (1557). Fu quindi sottoposto alla Spagna dal 1557 al 1707, passò dal 1708 al 1733 alla corona d'Austria, e, infine, dal 1733 al 1801 ai Borbone delle Due Sicilie di Napoli.<br/>

Nel 1906 Portolongone perse il paese di Capoliveri che formò il comune omonimo. Nel 1947 assunse la denominazione di Porto Azzurro. Negli anni precedenti, il senatore Giovan Battista Queirolo scrisse: «Porto Longone marina, grazioso paese di villeggiatura e di bagni, con spiaggia finemente sabbiosa e con panorami splendidi, soggiorno prediletto di famiglie di Roma e di Toscana, meriterebbe, per le sue bellezze, che il suo nome fosse svincolato da quello che ricorda, tormentosamente, la Casa di Pena, alla quale, pur essendone assai distanziata, viene, per il nome, associata nella mente a chi non conosce la ridente stazione di bagni: per la luminosità, per la sua verdeggiante vegetazione bene le converrebbe il nome di Porto Azzurro o Porto Verde.»<br/>
Monumenti e luoghi d'interesse<br/>
La piazza principale<br/>

- Santuario della Madonna di Monserrato<br/>
- Cappella del Sacro Cuore di Maria<br/>
- Chiesa della Madonna del Carmine<br/>
- Chiesa di San Giacomo Maggiore<br/>
- Forte di Longone<br/>
- Laghetto di Terranera<br/>
- Spiaggia di Barbarossa<br/>
- Spiaggia di Reale<br/>
- Cima del Monte<br/>
- Relitto di Punta Cera<br/>

Miniere di Terra Nera e Capo Bianco<br/>
A nord-est di Porto Azzurro, a poco più di un chilometro in linea d'aria l'una dall'altra, ci sono le miniere di Terra Nera e Capo Bianco. La miniera di Terra Nera, da cui si estraeva pirite, ematite e magnetite, è diventata, in seguito agli scavi, un laghetto di acqua dolce prossimo al mare. Dalla miniera di Capo Bianco, così chiamata per il colore delle sue rocce, si ricavava soprattutto limonite. <br/>
