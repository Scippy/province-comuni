<iframe src="https://www.google.com/maps/embed?pb=!1m18!1m12!1m3!1d23011.105520277742!2d10.793532752981983!3d43.86850808922919!2m3!1f0!2f0!3f0!3m2!1i1024!2i768!4f13.1!3m3!1m2!1s0x132a62b87013f2cd%3A0xcdc9e2dccff82c03!2s51015%20Monsummano%20Terme%20PT!5e0!3m2!1sit!2sit!4v1682516070705!5m2!1sit!2sit" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
<br/>
Monsummano Terme è un comune italiano di 20 715 abitanti della provincia di Pistoia in Toscana. <br/>
Geografia fisica<br/>
Territorio<br/>

Il territorio comunale si trova nella parte centro-orientale della Valdinievole e si articola in tre aree: le colline del Montalbano, la pianura in gran parte urbanizzata e la zona umida del Padule di Fucecchio. Data la vicinanza con il Padule, riserva naturalistica importante per la ricchezza della flora e della fauna e luogo di incontro per ammiratori del birdwatching, i corsi d'acqua sono molto brevi(il maggiore è la borra), e si ricorda soltanto il torrente Candalla, che scorre nel centro cittadino (ove si trova in buona parte interrato dalle urbanizzazioni; si noti che il più grande parco pubblico cittadino, il "Parco Orzali", è in realtà una cassa di espansione idrica di questo piccolo corso d'acqua). Di particolare evidenza è il colle di Monsummano Alto che culmina a circa 340 metri sul livello del mare ed è caratterizzato dalla presenza di cave, ormai in disuso, che hanno conferito al fronte della montagna una innaturale ripidità.<br/>

- Classificazione sismica: zona 3 (sismicità bassa), Ordinanza PCM 3274 del 20/03/2003<br/>

Storia<br/>

In epoca etrusco-romana tutta la Valdinievole doveva essere un luogo per lo più di transito, con alcuni luoghi di sosta sacri, come testimonia un bronzetto del III secolo a.C. di Ercole promachos, trovato nel 1887 a Castelmartini ed oggi al Museo della città e del territorio. Risalgono all'epoca romana alcuni siti archeologici (Villa San Paolo al Pozzarello, di Vaiano e Segalare), alle pendici del Monte Albano.<br/>

L'insediamento del castello di Monsummano Alto è documentato dal 1260, ma con tutta probabilità esisteva dal secolo precedente, o, secondo alcune considerazioni sulla topologia, all'epoca longobarda. Il castello fu al centro delle lotte tra fiorentini e lucchesi, con la definitiva conquista da parte dei primi nel 1331. La zona pianeggiante era invece paludosa (ne rimane memoria nel vicino padule di Fucecchio), e solo nella seconda metà del XVI secolo, con la costruzione delle varie fattorie e ville granducali nella zona, se ne avviò la bonifica, che permise l'insediamento umano.<br/>

La città bassa risale soprattutto al XVII secolo, quando, dopo la miracolosa apparizione della Vergine del 9 giugno 1573, il Granduca Ferdinando I fece avviare la costruzione del Santuario della Madonna della Fontenova (1602-1605) e di altri edifici destinati all'accoglienza dei pellegrini, come l'Osteria dei Pellegrini, oggi sede del Museo della città e del territorio.<br/>

Nel corso del XIX secolo Monsummano Terme sviluppò una certa importanza a livello politico e letterario, grazie all'apporto di Ferdinando Martini, la cui ultima dimora è oggi sede del Museo di arte contemporanea e del Novecento, e di Giuseppe Giusti, poeta facente parte della schiera dei "favorevoli all'Italia Unita", di cui oggi si conserva la casa natale e un monumento commemorativo al centro della piazza a lui dedicata che, particolarmente, rivolge "le spalle" alla chiesa, simboleggiando la sua avversione per il clero.<br/>

Al plebiscito del 1860 per l'annessione della Toscana alla Sardegna i "si" non ottennero la maggioranza degli aventi diritto (708 su totale di 1 674), sintomo dell'opposizione all'annessione.<br/>

Monsummano, oltre che essere stata per tempo al centro di uno dei più importanti distretti calzaturieri italiani (dagli anni venti del Novecento) è anche, dal XIX secolo, città termale con due grotte naturali: la Grotta Giusti e la Grotta Parlanti, quest'ultima da poco in fase di rinnovamento in seguito alla chiusura per cessata attività. La città, dopo aver subito un flusso emigratorio con l'avvento del fascismo (quando partì la famiglia di Yves Montand), divenne luogo di immigrazione negli anni 1951-1961, soprattutto dal Sud Italia (Basilicata e Campania), passando rapidamente da 9 708 abitanti (nel 1951) a 11 631 (nel 1961), grazie all'attrazione del settore calzaturiero.<br/>
Simboli<br/>

«Stemma partito: nel primo d'argento, al monte all'italiana di sei cime di verde (3, 2, 1) cimato da una mano appalmata sinistra al naturale; nel secondo pure di argento al monte di sei cime di nero (3, 2, 1), sormontato da una lista bifida di rosso. Ornamenti esteriori da Città.»<br/>

Lo stemma di Monsummano Terme, riconosciuto con decreto del capo del governo del 28 febbraio 1930, contiene i simboli semplificati degli antichi territori di Monsummano e Montevettolini, riuniti nel 1775 dal Granduca di Toscana Pietro Leopoldo di Lorena in un nuovo Comune denominato Due Terre. Nell'antico emblema di Monsummano, documentato dal 1332, era raffigurato un monte sostenente una mano aperta a sua volta sormontata da un piccolo giglio di Firenze, ed era accostato da due leoni rampanti addossati; il monte sotto una mano è un'arma parlante ("mons sub manu"). Montevettolini aveva invece un monte accompagnato da una "scuffia", un berretto di panno che veniva legato sotto il mento con un nastro rosso – unico elemento rimasto dell'antico emblema – in riferimento all'antico nome del paese: Montescuffiano.<br/>

Il gonfalone municipale è un drappo di azzurro concesso con regio decreto del 20 gennaio 1930.<br/>
Onorificenze
Medaglia d'argento al Merito Civile - nastrino per uniforme ordinaria 	Medaglia d'argento al Merito Civile<br/>
	«Durante il secondo conflitto mondiale, la popolazione delle cittadine toscane, animate da fiera ostilità nei confronti del regime fascista, partecipava con eroica determinazione alla Resistenza e alla lotta partigiana. Oggetto di violenti bombardamenti e feroci rappresaglie da parte delle truppe tedesche, sopportava la perdita di numerose vittime civili e la distruzione di ingente patrimonio, dando esempio di eccezionale abnegazione ed amor patrio.»<br/>
— Territorio Toscano del Padule di Fucecchio (Comuni di Fucecchio, Monsummano Terme, Ponte Buggianese, Cerreto Guidi), 1944; Depositario di rappresentanza, Comune di Monsummano Terme<br/>
Titolo di Città - nastrino per uniforme ordinaria 	Titolo di Città<br/>
	— 29 luglio 1993<br/>
Monumenti e luoghi d'interesse<br/>
Torre del castello di Monsummano Alto<br/>
Ingresso delle terme Grotta Giusti<br/>
Architetture religiose<br/>

- Chiesa di San Leopoldo<br/>
- Chiesa di San Nicolao<br/>
- Santuario di Santa Maria della Fontenuova<br/>
- Chiesa dei Santi Michele Arcangelo e Lorenzo Martire<br/>
- Oratorio della Madonna della Neve<br/>
- Chiesa rettoria di Cristo Redentore<br/>

Architetture civili<br/>

- Villa Medicea di Montevettolini<br/>
- Villa Martini<br/>
- Museo di Casa Giusti<br/>
- Borgo di Montevettolini<br/>
- Teatro Yves Montand<br/>
- Osteria dei Pellegrini<br/>

Architetture militari<br/>

- Castello di Monsummano Alto<br/>

Aree naturali<br/>

- Grotta Giusti<br/>
- Grotta Parlanti<br/>
Cultura<br/>
Musei<br/>
Teatro Yves Montand<br/>
Villa Renatico Martini<br/>

- Museo della Città e del Territorio<br/>
- Museo di arte contemporanea e del Novecento<br/>
- Museo di Casa Giusti<br/>

Geografia antropica<br/>
Frazioni<br/>
Montevettolini<br/>

La frazione più importante del comune è Cintolese seguita da Montevettolini, Pozzarello, Monsummano Alto, Bizzarrino, Grotta Giusti, Uggia, Pazzera e da altre due che sono quartieri di Monsummano stesso: Le Case e Vergin De' Pini.<br/>
Infrastrutture e trasporti<br/>
Strade<br/>

Il paese è collegato, attraverso la vicina uscita di Montecatini Terme, a 2 km dal centro cittadino, con l'autostrada Firenze-Mare, distante 37 km da Firenze, 55 da Pisa, 28 da Lucca e 12 da Pistoia; l'abitato si svolge lungo la ex strada statale 436 Francesca che raggiunge Fucecchio in provincia di Firenze. Lungo quest'ultima arteria è in costruzione una circonvallazione che permetterà di collegare la Valdinievole attraverso la ex statale 435 Lucchese senza creare eccessivo traffico nel centro cittadino.<br/>
Ferrovie<br/>

Monsummano Terme non possiede una linea ferroviaria né una stazione sul proprio territorio, ma la vicina stazione in territorio montecatinese serve entrambi i comuni; la stessa, denominata Montecatini Terme-Monsummano, risulta lontana 3 km dal centro.<br/>

Fino al 1938 Monsummano costituiva il capolinea orientale della tranvia Lucca-Monsummano, che svolgeva servizio passeggeri e merci. I tram si attestavano presso uno slargo presente in via Giacomo Matteotti, all'altezza dell'attuale sede della Caritas.<br/>
Mobilità urbana<br/>
Il trasporto pubblico locale è gestito da CTT Nord. Monsummano rappresenta un importante punto d'interscambio tra le linee di Pistoia e Di Pescia-Montecatini Terme.<br/>
Sport<br/>

La particolarità, a livello sportivo, è che tutte le frazioni del comune, eccetto Vergin De' Pini, possiedono una propria squadra ciclistica, rendendo Monsummano una città di antica e dimostrata cultura ciclistica, che annovera tra i suoi ciclisti anche Nedo Fagni, Elio Aggiano e Paolo Bettini, che sarebbe diventato un pluripremiato Campione del Mondo. Inoltre sono diffusi gli sport del calcio, per il quale Monsummano possiede una propria squadra, e della pallacanestro, la cui squadra locale milita nel campionato di B1.<br/>

Numerosi gli impianti sportivi, tra cui i maggiori sono: lo stadio dedicato a Roberto Strulli: il polo sportivo comprendente piscina, palestra e palasport di Piazza Pertini, lo stadio Loik e il Golf Montecatini (in località Vergin Chiusa) che, nonostante riporti il nome del vicino comune, è in territorio monsummanese.<br/>

L'allora ventenne Gabriel Batistuta giocò allo stadio "Roberto Strulli" di Monsummano la sua prima partita fuori dal suo paese natale. Era la prima gara del Torneo di Viareggio 1989: Batistuta scese in campo con la squadra argentina del Deportivo Italiano contro i bulgari del CSKA Sofia, riuscendo a mettere segno una tripletta nel 4-0 finale per la sua squadra. Inoltre è da ricordare che l'attaccante Giampaolo Pazzini è cresciuto a Monsummano Terme. <br/>