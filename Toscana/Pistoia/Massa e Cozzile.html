<iframe src="https://www.google.com/maps/embed?pb=!1m18!1m12!1m3!1d11497.64773773068!2d10.732887971940398!3d43.9094449464197!2m3!1f0!2f0!3f0!3m2!1i1024!2i768!4f13.1!3m3!1m2!1s0x132a876d820de5bb%3A0xccc50ab2d69d7bc9!2s51010%20Massa%20e%20Cozzile%20PT!5e0!3m2!1sit!2sit!4v1682515976070!5m2!1sit!2sit" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
<br/>
Massa e Cozzile è un comune italiano sparso di 7 652 abitanti della provincia di Pistoia in Toscana. <br/>
Geografia fisica<br/>

Il comune si trova nella parte centrale della Valdinievole e occupa per lo più un territorio collinare. Comprende i borghi di Massa, Cozzile, Vacchereccia, Le Molina e Vangile. Nella parte pianeggiante sorgono i centri di Margine Coperta (attuale capoluogo comunale), Bruceto, Traversagna e Biscolla.<br/>

Si tratta di insediamenti di sviluppo relativamente recente dove però è concentrata gran parte della popolazione del Comune. Massa dista 5 chilometri dal centro di Montecatini Terme. È un bel borgo medioevale di 300 abitanti a 223 metri sul livello del mare. È circondato da uliveti e castagneti e gode di un clima mite in tutte le stagioni.<br/>

Cozzile, a tre chilometri di distanza, è noto per il suo castello ben conservato. Dalla sua posizione altimetrica, nelle giornate particolarmente limpide, si possono vedere tutte le dieci province della Toscana.<br/>

Dalla passeggiata di 'Sottolemura', Massa offre un suggestivo panorama della Valdinievole, con la città di Montecatini a sud e i borghi di Colle e Buggiano a est. A sud-est è visibile la catena dei Monti pisani, con il Monte Serra che nelle giornate di sole assicura tramonti degni di un quadro.<br/>

- Classificazione sismica: zona 3 (sismicità bassa), Ordinanza PCM 3274 del 20/03/2003<br/>
- Classificazione climatica: zona E, 2509 GG<br/>
- Diffusività atmosferica: media, Ibimet CNR 2002<br/>

Storia<br/>
Simboli<br/>

Lo stemma e il gonfalone del comune di Massa e Cozzille sono stati concessi con decreto del presidente della Repubblica dell'11 giugno 1997.<br/>

«Stemma d'argento, alla mazza d'arme posta in palo, con la testa di forma ellittica, munita di piastre a festoni concavi, quattro visibili, e con il manico provvisto di anello, accompagnata a destra dalla croce latina anomala con la traversa posta a mezza altezza, e a sinistra dal giglio, il tutto di rosso. Ornamenti esteriori di Comune.»<br/>

Il gonfalone è un drappo di rosso.<br/>

La bandiera, concessa con decreto del presidente della Repubblica del 18 marzo 2020, è un drappo tagliato di bianco e di rosso, caricato dello stemma comunale.<br/>
Monumenti e luoghi d'interesse<br/>
Architetture religiose<br/>

- Chiesa di San Jacopo Maggiore, nella frazione di Cozzile.<br/>
- Chiesa di Santa Maria Assunta, nel capoluogo Massa.<br/>
Geografia antropica<br/>
Frazioni<br/>

All'interno del territorio comunale di Massa e Cozzile si contano cinque frazioni:<br/>

- Cozzile<br/>
- Massa (sede comunale)<br/>
- Margine Coperta<br/>
- Traversagna<br/>
- Vangile<br/>

Altre località del territorio<br/>
Altre località ufficialmente riconosciute nello statuto del comune sono i nuclei abitati di Biscolla e Mortineto. Tra le altre località minori si ricordano quelle di Croci, Le Molina, Mazzalucchio, Passerine, Tomboli, Tregiaie, Tregiaiole, Vacchereccia, Bruceto.<br/> 