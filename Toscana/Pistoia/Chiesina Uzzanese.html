<iframe src="https://www.google.com/maps/embed?pb=!1m18!1m12!1m3!1d5755.704126556921!2d10.711559043112167!3d43.83816527500233!2m3!1f0!2f0!3f0!3m2!1i1024!2i768!4f13.1!3m3!1m2!1s0x132a7c22af2561db%3A0xcaf873561651333b!2s51013%20Chiesina%20Uzzanese%20PT!5e0!3m2!1sit!2sit!4v1682514986395!5m2!1sit!2sit" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
<br/>
Chiesina Uzzanese è un comune italiano di 4.545 abitanti della provincia di Pistoia in Toscana.<br/>
Il comune si estende presso il limite occidentale della Valdinievole, di cui è il comune più piccolo, a nord-ovest del Padule di Fucecchio e a nord delle colline delle Cerbaie.<br/>
Il comune è composto dal centro abitato principale e da tre frazioni: Chiesanuova, Molin Nuovo (entrambe nella parte nord del territorio comunale) e Capanna (collocato a sud dell'abitato principale). 
Un primo insediamento, ai margini del "lago di Valdinievole" (odierno Padule di Fucecchio) sorse sin dal 1300 circa quando è attestata la presenza di un ricovero per i pellegrini, uno xenodochio. La cartografia dell'epoca riporta la dicitura "Ponte Uzzanese" e tale appellativo si è mantenuto per il ponte che attraversa il torrente Pescia, a nord dell'attuale centro abitato. Nei pressi del "Ponte Uzzanese", fu edificata una piccola chiesa, la "chiesina", dedicata a Santa Maria. Nel 1613 fu edificata la prima abitazione di Chiesina, nel centro del paese con l'incisione della data su una pietra della facciata della casa. Dal punto di vista amministrativo, il nuovo nucleo abitato si divideva tra i comuni di Pescia (la zona ovest di Chiesina e la località Chiesanuova) e di Uzzano (la zona est di Chiesina e la località Capanna). Nel 1893, la zona di Chiesina che faceva parte del Comune di Pescia chiese e ottenne il passaggio al Comune di Uzzano, di cui Chiesina divenne la frazione più importante e popolosa. Da lì, iniziarono i numerosi tentativi da parte di Chiesina di vedere trasferita la sede comunale di Uzzano in paese. Non riuscendo ad ottenere il riconoscimento di capoluogo, Chiesina cominciò allora a rivendicare l'autonomia comunale, che raggiunse il 23 gennaio 1963.<br/>
L'economia del paese si fondava anticamente sulla pesca praticata nella zona paludosa da cui è circondato.<br/>
Successivamente alla bonifica delle zone acquitrinose il paese si amplia fino a raggiungere una buona dimensione nel XIX secolo.<br/>
Nell'estate 1944 si costituì un comitato di Liberazione e, dopo il 3 settembre 1944. di alimentazione, allo scopo di assicurare le forniture alimentari minime per gli abitanti durante le ultime fasi della seconda guerra mondiale.<br/>
Da sottolineare che nella relazione prodotta dai Comitati il Comune è chiamato "Chiesina Valdinievole (Uzzanese-Prov. Pistoia) e non comune di Uzzano.<br/>
Con il XX secolo la zona si caratterizza per la coltivazione dei fiori, caratteristica che la rende famosa ancora oggi grazie al commercio florovivaistico con il vicino mercato dei fiori di Pescia. A partire dagli anni '90 del XX secolo la floricoltura è stata colpita da una pesante crisi che ha comportato la chiusura di numerose aziende. A partire dagli inizi del XXI secolo Chiesina Uzzanese ha quindi smesso di avere le caratteristiche proprie di un comune agricolo. 