<iframe src="https://www.google.com/maps/embed?pb=!1m18!1m12!1m3!1d46001.09993001374!2d10.6994268934649!3d43.89584290002483!2m3!1f0!2f0!3f0!3m2!1i1024!2i768!4f13.1!3m3!1m2!1s0x132a8763078b0611%3A0x4082c90e3e59ae0!2s51011%20Buggiano%20PT!5e0!3m2!1sit!2sit!4v1682514695437!5m2!1sit!2sit" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
<br/>
Buggiano è un comune italiano sparso di 8 690 abitanti della provincia di Pistoia in Toscana.<br/>
Geografia fisica<br/>

Il comune si trova al centro della Valdinievole, in un territorio parzialmente collinare, fra Lucca e Pistoia. È equidistante (4 km) da Pescia e Montecatini Terme, confina anche con i comuni di Uzzano, Chiesina Uzzanese, Ponte Buggianese, Massa e Cozzile. La zona ha forma stretta e allungata in direzione nord-sud ed è attraversata in tutta la sua lunghezza dal torrente Cessana, che sfocia nel Padule di Fucecchio.<br/>

- Classificazione sismica: zona 3 (sismicità bassa), Ordinanza PCM 3274 del 20/03/2003<br/>
- Classificazione climatica: zona D, 1812 GG<br/>
- Diffusività atmosferica: media, Ibimet CNR 2002<br/>

Origini del nome<br/>
Incerte sono le origini del suo nome, intorno al quale ci sono molte supposizioni. Secondo il Baldesseroni Buggiano avrebbe preso il nome da un popolo gallico, i "Galli Booj", dai quali sarebbe derivato "Bojanum", "Bojanum Castrum" o "Castrum Bojanum", cioè castello dei Booj, da cui deriverebbe Buggiano. La terminazione in "-anum" farebbe presupporre un'eventuale origine romana. Secondo altri il nome avrebbe avuto origine da "Bos" (=bove, bue), nome da cui deriverebbe "Bovianum", l'animale inviato dagli dèi per festeggiare la primavera, raffigurato nello stemma del comune. Infatti si pensa che sul colle dove poi sorse il paese vi fosse un tempio nel quale si sacrificavano i buoi. In base ad un'altra ipotesi, riferita alla leggenda, Buggiano potrebbe derivare dal nome del soldato ("Abudius" con l'aggiunta del suffisso "-anus") che ebbe in dono il pezzo di terra assegnatogli dal suo superiore. <br/>

Storia<br/>
Buggiano Castello visto da Stignano<br/>
Origine di Buggiano<br/>

Ci sono diverse ipotesi riguardo alla sua origine: secondo alcuni il territorio fu prima abitato dai Liguri, poi dagli Etruschi ed infine dai Romani; secondo altri invece le sue radici risalirebbero al VI secolo di Roma. Il castello sarebbe poi stato distrutto dagli stessi Romani durante la guerra Marzia per poi essere riedificato dai Liguri, che cercavano nuove dimore nella valle, sulla quale avevano dominato. Un'altra supposizione afferma invece che sarebbe stato costruito dai Goti intorno al 554, quando, dopo aver vinto Lucca e sottomesso la Toscana, si stabilirono in Valdinievole. Nonostante le notizie sull'origine e sulle successive ricostruzioni del castello siano molto incerte, si trattava di un edificio molto antico e di grande importanza strategica perché dal colle sul quale è posto si dominava la strada che univa Lucca con Firenze.<br/>
Simboli<br/>

Lo stemma del comune di Buggiano è rappresentato da un "bue andante" in riferimento all'origine del nome del paese. Dopo il 1330, quando Buggiano passò dal predominio di Lucca a quello definitivo di Firenze, al bue venne aggiunto anche il Giglio. La presenza del bue senza giglio è documentata nelle pietre poste nell'antica Porta di San Martino, all'ingresso ovest di Buggiano. Oltre questo stemma il comune ne ebbe un altro, come è documentato da un registro dell'Archivio Storico; questo recava come simbolo distintivo un toro rampante rosso in campo azzurro. Attualmente questo si trova sulla facciata del Santuario del Santissimo Crocifisso (Chiesa di San Pietro Apostolo). L'utilizzo, per un breve periodo, di questo stemma fu dovuto al desiderio di dare più importanza e forza alla comunità borghigiana.<br/>
Monumenti e luoghi d'interesse<br/>
Architetture religiose<br/>
Chiese parrocchiali<br/>

- Chiesa della Madonna della Salute e di San Nicolao a Buggiano Castello;<br/>
- Pieve di San Lorenzo al Colle di Buggiano;<br/>
- Chiesa di San Pietro e Santuario del Santissimo Crocifisso a Borgo a Buggiano;<br/>
- Chiesa di Santi Michele e Frediano a Malocchio;<br/>
- Chiesa e convento di Santa Maria in Selva, dei Padri Agostiniani.<br/>

Chiese minori<br/>

- Chiesa di San Martino a Buggiano Castello;<br/>
- Chiesa di Santa Marta a Borgo a Buggiano;<br/>
- Pieve di Sant'Andrea a Stignano;<br/>
- Chiesa di Santo Stefano in località Campioni.<br/>

Oratori<br/>

- Oratorio del Giglio a Borgo a Buggiano.<br/>

Architetture civili<br/>

- Palazzo pretorio a Buggiano Castello<br/>
- Palazzo comunale a Borgo a Buggiano, già monastero di Santa Marta.<br/>
- Villa Bellavista, situata nella frazione di Borgo a Buggiano<br/>
- Villa Amalia Franchini, situata nella frazione di Borgo a Buggiano<br/>
- Villa Sermolli, a Buggiano Castello<br/>
- Palazzo Carozzi-Sannini, settecentesco, a Borgo a Buggiano<br/>
	
Cultura<br/>
Biblioteca<br/>

Alla biblioteca comunale è stata aperta negli anni settanta ed è attualmente collocata nel Palazzo Carozzi Sannini. Svolge funzione di biblioteca pubblica fornendo servizi per lo studio e la ricerca e curando anche iniziative culturali.<br/>
Porta di San Martino, Buggiano Castello<br/>
Cinema<br/>

- Borgo a Buggiano è stato nominato nel film Ti amo in tutte le lingue del mondo di Leonardo Pieraccioni nonostante la scuola inquadrata non sia effettivamente quella del paese. Solo l'inquadratura finale è di Buggiano Castello.<br/>

Eventi<br/>

- In occasione della festività dell'Annunciazione, sin dal 1367 si tiene la "Fiera in Selva", nella frazione di Santa Maria.<br/>
- Ogni anno, la prima domenica di maggio, viene assegnato il Premio internazionale di poesia "Coluccio Salutati", organizzato dal Comune di Buggiano con il patrocinio della Presidenza della Repubblica.<br/>
- Ogni due anni l'Associazione Buggiano Castello insieme al Comune di Buggiano, organizza l'evento La Campagna dentro le Mura. Nel mese di Aprile o Maggio gli splendidi giardini privati di Buggiano Castello vengono aperti al pubblico. All'interno dei giardini sono presenti numerose varietà botaniche, tra cui molti agrumi. Proprio per questo motivo il borgo è stato ribattezzato Borgo degli Agrumi.<br/>

Geografia antropica<br/>
Frazioni<br/>

Lo statuto comunale di Buggiano riconosce all'interno del territorio due frazioni principali:<br/>

- Borgo a Buggiano (41 m s.l.m., 6 699 abitanti), capoluogo comunale<br/>
- Colle di Buggiano (177 m s.l.m., 134 abitanti)<br/>

Altre località del territorio<br/>

Altre importanti località del territorio comunale sono invece quelle di:<br/>

- Buggiano Castello (179 m s.l.m., 135 abitanti)<br/>
- Malocchio (467 m s.l.m., 11 abitanti)<br/>
- Pittini, oggi quartiere di Borgo a Buggiano<br/>
- Santa Maria in Selva, oggi quartiere di Borgo a Buggiano<br/>
- Stignano (114 m s.l.m., 94 abitanti), luogo di nascita dell'umanista Coluccio Salutati.<br/>

Infrastrutture e trasporti<br/>
Ferrovie<br/>

Il paese è servito dalla stazione di Borgo a Buggiano, che si trova sulla ferrovia Firenze-Lucca.<br/>

Fino al 1938 tale frazione era attraversata dalla tranvia Lucca-Monsummano, che svolgeva servizio passeggeri e merci. <br/>