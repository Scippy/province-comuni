<iframe src="https://www.google.com/maps/embed?pb=!1m18!1m12!1m3!1d92550.74990667806!2d10.242883525223668!3d43.5396447536844!2m3!1f0!2f0!3f0!3m2!1i1024!2i768!4f13.1!3m3!1m2!1s0x12d5e967eb7e0fa3%3A0x602df37d22da13d4!2sLivorno%20LI!5e0!3m2!1sit!2sit!4v1688970290052!5m2!1sit!2sit" width="600" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
<br/>
Livorno è un comune italiano di 152 914 abitanti, capoluogo dell'omonima provincia in Toscana.<br/>

Terza[8] città della regione per popolazione (dopo Firenze e Prato), ospita da sola quasi la metà degli abitanti della propria provincia; con i comuni limitrofi di Pisa e Collesalvetti costituisce, inoltre, un vertice di un "triangolo industriale"[9].<br/>

È situata lungo la costa del Mar Ligure[10] ed è uno dei più importanti porti italiani, sia come scalo commerciale sia come scalo turistico.<br/> Centro industriale di rilevanza nazionale, è però da tempo in declino[11][12], tanto da essere riconosciuta nel 2015 come "area di crisi industriale complessa"[13].<br/>

Tra tutte le città toscane è solitamente ritenuta la più moderna[14][15], sebbene nel suo territorio siano presenti diverse testimonianze storiche, artistiche e architettoniche sopravvissute ai massicci bombardamenti della seconda guerra mondiale e alla successiva ricostruzione.<br/>

La città, notevolmente sviluppatasi dalla seconda metà del XVI secolo per volontà dei Medici prima e dei Lorena in seguito, fu un importante porto franco frequentato da numerosi mercanti stranieri, sede di consolati[16] e compagnie di navigazione.<br/> Ciò contribuì ad affermare, sin dalla fine del Cinquecento, i caratteri di città multietnica e multiculturale per eccellenza, dei quali sopravvivono importanti vestigia, quali chiese e cimiteri nazionali, palazzi, ville e opere di pubblica utilità indissolubilmente legate ai nomi delle importanti comunità straniere che frequentarono il porto franco fino alla seconda metà dell'Ottocento.<br/> La vocazione internazionale portò a identificare la città come Leghorn nel Regno Unito e negli Stati Uniti, Livourne in Francia, Liorna in Spagna, ecc.<br/>, analogamente alle più importanti capitali di Stato dell'epoca[17].<br/>

Tra il XIX secolo e i primi anni del Novecento, parallelamente all'avvio del processo di industrializzazione, Livorno fu anche una meta turistica di rilevanza internazionale per la presenza di rinomati stabilimenti balneari e termali, che conferirono alla città l'appellativo di Montecatini al mare[18].<br/>

Livorno è sede dell'Accademia navale della Marina Militare, del comando e di due reggimenti della Brigata paracadutisti "Folgore" dell'Esercito Italiano, del 1º Reggimento carabinieri paracadutisti "Tuscania", del 9º Reggimento d'assalto paracadutisti "Col Moschin" inquadrato nelle forze speciali dell'Esercito Italiano e del Gruppo di intervento speciale dei Carabinieri; inoltre, è sede di direzione marittima del Corpo delle capitanerie di porto - Guardia costiera.<br/> 
Territorio<br/>
Lo stesso argomento in dettaglio: Colline livornesi e Piana di Pisa.<br/>
La costa tra Livorno e Quercianella.<br/>

Il comune di Livorno ha una superficie di 104,79 km2[19].<br/>

La città si trova a 3 metri s.<br/>l.<br/>m.<br/> (quota in piazza del Municipio).<br/> Non vi sono corsi d'acqua rilevanti, a parte alcuni piccoli torrenti (Chioma, Rio Ardenza, Rio Cigna, Rio Maggiore, Torrente Ugione).<br/> Il terreno è generalmente pianeggiante, salvo elevarsi a est e a sud, dove ha inizio il sistema della Colline Livornesi (quota massima 462 metri s.<br/>l.<br/>m.<br/> presso il Poggio Lecceta)[19].<br/> Conseguentemente anche la costa, che da Marina di Carrara a Piombino è sempre bassa, si alza quasi a picco sul mare, nella zona detta del Romito.<br/>

Il territorio comunale di Livorno comprende anche l'isola di Gorgona e le Secche della Meloria, facenti parte del Parco nazionale dell'Arcipelago Toscano.<br/>

L'isola di Gorgona ha una superficie di 220 ettari e si trova a 37 chilometri dalla costa labronica.<br/>

Dal punto di vista geologico, il territorio livornese e i suoi dintorni sono caratterizzati da numerosi materiali come le arenarie e i gabbri[20]; in particolare, le colline alle spalle della città presentano terre dalla intensa tonalità rossa; più in basso, la panchina livornese è formata da calcarenite color ocra.<br/> La parte settentrionale del comune fa invece parte della pianura alluvionale dell'Arno.<br/>

Il comune è classificato, allo stesso modo della maggior parte dei comuni toscani, con grado di sismicità 9 (categoria 2), con il territorio comunale che è stato anche l'epicentro di alcuni terremoti.<br/> Il 5 aprile 1646 l'evento sismico raggiunse la magnitudo 5.<br/>17 della Scala Richter e il VII grado della Scala Mercalli; il 27 gennaio 1742 il sisma ebbe una magnitudo di 5.<br/>15 della Scala Richter e il VI-VII grado della Scala Mercalli; l'8 gennaio 1771 il terremoto raggiunse la magnitudo 5.<br/>03 della Scala Richter e il VI-VII grado della Scala Mercalli; il 3 aprile 1814 si ebbe la magnitudo di 5.<br/>22 della Scala Richter e il VI-VII grado della Scala Mercalli[21].<br/>

- Classificazione sismica: "zona 3S"[22].<br/>

Clima<br/>
Lo stesso argomento in dettaglio: Clima della Toscana e Stazione meteorologica di Livorno Istituto Nautico.<br/>

Il clima della città è di tipo mediterraneo, con estati mitigate dalla brezza marina (massima assoluta di +38,5 °C registrata dal Lamma nel luglio 1986) e inverni non freddi (minima storica di -7 °C registrata dal Lamma nel gennaio 1985).<br/> Le precipitazioni sono concentrate principalmente in primavera (massimo secondario) e autunno[23].<br/> Tuttavia sono presenti differenze: sulla zona costiera, le precipitazioni annuali medie rilevate dal Mareografo si aggirano sui 700mm, mentre la stazione della Valle Benedetta (300 m.<br/>s.<br/>l.<br/>m) in collina, rileva una media che oscilla tra gli 800 e i 1000 millimetri annui[24].<br/>

Rare le nevicate, in pochissimi casi anche copiose (nel 2012 raggiunti quasi i 30 cm); tuttavia, in alcuni casi durante irruzioni artiche nei mesi più freddi, non sono rare leggere nevicate miste a pioggia nelle zone collinari o più interne, con piccoli o assenti accumuli.<br/> Sulle Colline Livornesi, in particolare Gabbro (Rosignano Marittimo) e Valle Benedetta, solitamente almeno una volta all'anno si verificano precipitazioni nevose con modesti accumuli.<br/> 
Architetture religiose<br/>
Cimiteri monumentali<br/>
Lo stesso argomento in dettaglio: Cimiteri di Livorno.<br/>

- Famedio, ubicato sul colle di Montenero, dinnanzi il santuario mariano, si tratta di una sorta di pantheon dove sono sepolti livornesi illustri quali Giovanni Fattori e Francesco Domenico Guerrazzi.<br/>
- Cimiteri ebraici, gli unici giunti fino ai giorni nostri sono il Cimitero degli Ebrei di viale Ippolito Nievo (non più utilizzato e semiabbandonato) e quello prossimo al Cimitero comunale dei Lupi, ancora utilizzato.<br/>
- Cimitero degli inglesi di via Verdi, tra i primi luoghi di sepoltura protestanti in Italia, custodisce la tomba di Tobias Smollett.<br/> Si trova nei pressi della chiesa di San Giorgio, già luogo di culto della comunità anglicana.<br/> Intorno al 1840 fu sostituito da un secondo cimitero.<br/>
- Cimitero greco-ortodosso di via Mastacchi, aperto intorno al 1840, ospita al suo interno la cappella della Dormizione di Maria, l'attuale sede delle celebrazioni religiose ortodosse dopo la distruzione della settecentesca chiesa della Santissima Trinità.<br/> Qui si trovano le cappelle della famiglia Maurogordato, i cui membri furono proprietari, a Livorno, di una sontuosa villa e di un grande palazzo sul Fosso Reale.<br/>
- Cimitero della Congregazione olandese alemanna, adiacente a quello greco-ortodosso e fu realizzato in sostituzione del più antico cimitero protestante detto "Giardino degli olandesi".<br/> Qui si trovano le tombe delle famiglie Mayer e Kotzian.<br/>

Luoghi di culto<br/>
Lo stesso argomento in dettaglio: Chiese di Livorno.<br/>
Il Duomo di Livorno in piazza Grande<br/>
La settecentesca chiesa di Santa Caterina<br/>
Santuario di Montenero<br/>
Chiesa di San Jacopo in Acquaviva<br/>

- Duomo, dedicato a San Francesco, fu incominciato alla fine del Cinquecento su progetto di Alessandro Pieroni.<br/> Successivamente fu ampliato con l'aggiunta di due cappelle laterali.<br/> Da segnalare il pregevole soffitto ligneo intagliato, andato perduto nel corso dell'ultima guerra mondiale, a seguito della quasi totale distruzione della chiesa.<br/>
- Chiesa di San Ferdinando, iniziatasi nel 1707 su progetto di Giovan Battista Foggini, fu conclusa nel 1716; in stile barocco, con una facciata incompleta, presenta una pianta a croce latina.<br/> Notevole il gruppo scultoreo conservato presso l'altare e opera di Giovanni Baratta, che rappresenta la liberazione degli schiavi.<br/> La chiesa era affidata all'ordine dei Trinitari.<br/>
- Chiesa di Santa Caterina, iniziatasi nel 1720 su progetto di Giovanni del Fantasia, fu consacrata nel 1755.<br/> A pianta ottagonale, la chiesa è caratterizzata da una grande cupola ridotta all'aspetto di torrione a causa di problemi di natura statica.<br/> All'interno si può ammirare un notevole dipinto a olio del Vasari.<br/>
- Santuario di Montenero, il colle di Montenero, fin dalla prima metà del XIV secolo è meta di pellegrinaggi.<br/> L'attuale santuario risale al XVIII secolo e al suo interno sono custoditi un numero rilevante di ex voto.<br/> Sulla piazza antistante, sotto un loggiato, sono situate alcune tombe di livornesi illustri, come Francesco Domenico Guerrazzi e Giovanni Fattori.<br/>
- Chiesa di San Jacopo in Acquaviva, di origini millenarie, sino al Cinquecento l'eremo di San Jacopo era affidato ai Padri Agostiniani.<br/> Nel XVI secolo il complesso fu ceduto alla comunità dei Greci Uniti per poi tornare agli Agostiniani.<br/> Modificata profondamente nella seconda metà del Settecento, l'aspetto attuale risale invece alla fine del XIX secolo.<br/>
- Chiesa armena di San Gregorio Illuminatore, fu costruita nei primi anni del Settecento.<br/> Danneggiata durante la seconda guerra mondiale, fu abbattuta durante la ricostruzione del centro cittadino.<br/> Oggi resta solo la facciata, mentre alcuni resti delle decorazioni interne sono abbandonati nel giardino pubblico di Villa Fabbricotti.<br/>
- Chiesa di San Giorgio già anglicana, sorta come chiesa anglicana, fu progettata da Angiolo della Valle e consacrata nel 1844.<br/> Di gusto neoclassico, presenta una facciata ornata da un portico sormontato da un frontone.<br/> Nel dopoguerra è stata restaurata e consacrata al culto cattolico.<br/>
- Chiesa dei Greci Uniti, fu costruita nei primi anni del Seicento e intitolata alla Santissima Annunziata.<br/> È stata la chiesa nazionale dei greci che prestavano il loro servizio sulle navi dell'Ordine di Santo Stefano.<br/> Semidistrutta durante la seconda guerra mondiale, è sopravvissuta pressoché intatta la facciata settecentesca.<br/> L'interno, ricostruito, ospita una preziosa iconostasi.<br/>
- Chiesa valdese, in stile neogotico, fu costruita intorno alla metà dell'Ottocento e fu sede, fino ai primi anni del Novecento, della chiesa Presbiteriana Scozzese.<br/> Al fine di non turbare il clero cattolico, fu imposto al progettista di realizzare un edificio simile a un palazzo, comprendente anche gli alloggi pastorali.<br/>
- Sinagoga ebraica, l'antica sinagoga seicentesca, una della più grandi d'Europa, fu gravemente danneggiata nel corso dell'ultima guerra mondiale.<br/> Per volontà della comunità ebraica fu deciso di abbattere gli antichi resti e di costruire una nuova sinagoga, inaugurata nel 1962 e che nelle sue forme architettoniche richiama la Grande Tenda nella quale veniva custodita l'Arca dell'Alleanza.<br/>
- Tempio della Congregazione Olandese Alemanna, questa chiesa protestante, fu costruita in stile neogotico tra il 1862 e il 1864 su progetto dell'architetto Dario Giacomelli.<br/> La facciata è ornata da tre rosoni e finestre bifore, mentre l'interno presenta un'aula a pianta rettangolare aperta da finestre ogivali e una tribuna posta sopra il vestibolo d'ingresso.<br/> La chiesa è da anni in stato di completo abbandono.<br/>

Architetture civili<br/>
Acquedotti<br/>

- Acquedotto di Colognole, detto Lorenese, è un acquedotto cominciato sul finire del Settecento per alimentare la città.<br/> Le condotte, originandosi dalle sorgenti di Colognole, raggiungono Livorno dopo un percorso di diciotto chilometri incastonati tra le sinuose colline che costituiscono il sistema dei Monti Livornesi.<br/> È gestito da ASA.<br/>
- Cisternone, è un monumentale serbatoio ancor oggi funzionante e posto ai margini della città ottocentesca, al termine del viale Carducci e a lato del Parco Pertini.<br/> Fu progettato dal Poccianti e innalzato tra il 1829 e il 1842.<br/> È tra i migliori esempi di architettura neoclassica realizzati in Italia[49].<br/> Assieme al Cisternone furono costruiti il Purgatorio di Pian di Rota e il Cisternino di città.<br/>

Il Palazzo delle Colonne di marmo<br/>
Palazzi<br/>
Lo stesso argomento in dettaglio: Palazzi di Livorno.<br/>

- Bottini dell'olio, questo antico magazzino per la conservazione dell'olio si trova nel quartiere della Venezia Nuova e il nucleo originario risale al 1705.<br/> Oggi ospita numerose esposizioni, mentre il piano superiore è una sede, assieme ad altri edifici cittadini, della Biblioteca Labronica.<br/>
- Casini d'Ardenza, nell'Ottocento erano un'elegante struttura ricettiva suddivisa in numerosi appartamenti.<br/> Il progetto si deve a Giuseppe Cappellini, che per alcuni si ispirò al Crescent di Bath.<br/>
- Grattacielo di piazza Matteotti, con i suoi 26 piani (91 m di altezza) è l'edificio più alto di Livorno e rappresenta una formidabile[50] architettura del Novecento sul tema della casa a torre.<br/> È stato progettato negli anni cinquanta dal celebre Giovanni Michelucci su incarico del Ministero del Tesoro.<br/> Sorge a poca distanza dalla Villa Fabbricotti.<br/>
- Hotel Palazzo, si tratta di un grande e lussuoso albergo ubicato davanti alla Terrazza Mascagni e caratterizzato da una imponente facciata sormontata da due caratteristiche torrette.<br/> Fu costruito nella seconda metà del XIX secolo per volontà di Bernardo Fabbricotti, già proprietario dell'omonima villa livornese.<br/> Da luglio 2008 è stato aperto nuovamente al pubblico, dopo un lungo periodo di inattività.<br/>
- Palazzo de Larderel, è il più sontuoso palazzo cittadino.<br/> Ubicato sulla via omonima, fu residenza della importante famiglia de Larderel.<br/> In origine era costituito da alcune palazzine isolate che furono unite intorno alla metà dell'Ottocento dietro a una monumentale facciata, caratterizzata da un raffinato timpano riccamente decorato.<br/>
- Palazzo delle Colonne di marmo, è uno dei più eleganti palazzi della Venezia Nuova, caratterizzato da numerose decorazioni in marmo.<br/> Fu eretto per conto della famiglia Gamberini su disegno attribuito a Giovan Battista Foggini; successivamente, nei primi anni del Novecento fu annesso all'adiacento Palazzo del Monte di pietà.<br/>

Stabilimenti termali<br/>
Il padiglione principale delle Acque della Salute.<br/>
Il Castello Sonnino<br/>
Torre della Meloria<br/>
La Fortezza Nuova<br/>
Veduta della Fortezza Vecchia<br/>

- Stabilimento termale Acque della Salute, questo stabilimento è una pregevolissima architettura d'inizio Novecento che si inserisce a breve distanza dalla Stazione Centrale e a pochi chilometri dai più antichi Bagnetti della Puzzolente.<br/> Svolse la sua attività fino allo scoppio della seconda guerra mondiale, mentre nel 1968 fu danneggiato da un incendio: oggi versa in pessime condizioni di conservazione.<br/>

Teatri<br/>
Lo stesso argomento in dettaglio: Teatri storici di Livorno.<br/>

- Teatro Goldoni, edificato tra il 1843 e il 1847 su progetto di Giuseppe Cappellini, è il più importante teatro della città, l'unico teatro storico di Livorno sopravvissuto agli eventi bellici e alla ricostruzione.<br/>

Ville<br/>
Lo stesso argomento in dettaglio: Ville di Livorno.<br/>

- Castello del Boccale, edificio residenziale costruito alla fine dell'Ottocento, ingloba una torre quadrata di epoca precedente.<br/> È ubicato sulla costa nei pressi di Antignano.<br/> Recentemente restaurato, è stato frazionato in lussuosi appartamenti.<br/>
- Castello Sonnino, fu residenza del barone Sidney Sonnino e si erge su un promontorio a picco sul mare a pochi chilometri dalla città, presso la frazione di Quercianella.<br/> Qui, in una grotta della scogliera, fu tumulata la salma dello stesso Sonnino, da sempre particolarmente legato a questi affascinanti luoghi.<br/>
- Villa Fabbricotti, l'aspetto attuale risale alla seconda metà dell'Ottocento, quando Vincenzo Micheli, su incarico di Bernardo Fabbricotti, trasformò un edificio preesistente in una sontuosa dimora signorile.<br/> È circondata da un grande parco pubblico.<br/> In estate ospita un cinema all'aperto.<br/>
- Villa Mimbelli, costruita da Vincenzo Micheli per Francesco Mimbelli tra il 1865 e il 1875, oggi ospita il Museo civico Giovanni Fattori, mentre i vicini granai sono destinati allestimento di mostre temporanee.<br/>

Altre architetture civili<br/>

- Fanale, è il faro del porto di Livorno e fu costruito dalla Repubblica di Pisa nei primi anni del Trecento.<br/> Distrutto durante la seconda guerra mondiale, è stato ricostruito fedelmente impiegando anche il materiale recuperato tra le macerie dalla famiglia Ghezzani, storica famiglia di imprenditori labronici.<br/>
- Mercato delle vettovaglie, è un maestoso edificio ubicato lungo il Fosso Reale.<br/> Progettato dall'ingegnere comunale Angiolo Badaloni, fu inaugurato, dopo circa quattro anni di lavoro, nel 1894.<br/> All'epoca il mercato labronico costituiva uno dei più grandi mercati coperti d'Europa, tanto che i livornesi lo avevano soprannominato il Louvre.<br/>
- Silo granario, è un edificio dei primi decenni del Novecento, parzialmente recuperato per essere destinato ad eventi e iniziative culturali.<br/>
- Torre della Meloria, è una costruzione settecentesca innalzata al largo della costa labronica, nello specchio di mare che nel 1284 fu teatro della celebre battaglia tra genovesi e pisani.<br/>

Architetture militari<br/>

- Mura Leopoldine, rappresentano l'antica cinta daziaria della città e non avevano scopo difensivo.<br/> Furono costruite a partire dagli anni trenta del XIX secolo su progetto di Alessandro Manetti e Carlo Reishammer.<br/> Sul finire del medesimo secolo la cinta fu ampliata; demolita nei primi decenni del Novecento, si conservano ancora alcune barriere (Porta San Marco, Barriera Fiorentina, Barriera Margherita, ruderi della Dogana d'acqua) e parte del tracciato, costituito da un elegante muraglione rivestito in pietra.<br/>
- Fortezza Nuova, fu costruita su progetto di Bernardo Buontalenti e Don Giovanni de' Medici, alla fine del Cinquecento, per essere poi modificata successivamente per far posto all'accrescimento del quartiere della Venezia Nuova.<br/> Oggi la Fortezza è adibita a spazio verde pubblico oltre che sede di eventi e manifestazioni.<br/>
- Fortezza Vecchia, in questo fortilizio si sovrappongono tutti i secoli della storia cittadina, partendo dai primi insediamenti romani, fino ad arrivare alle devastazioni belliche del Novecento.<br/> L'aspetto attuale si deve comunque ad Antonio da Sangallo il Vecchio, che, nei primi anni del XVI secolo, ebbe incarico di trasformare una fortificazione d'origine pisana in una imponente macchina bellica.<br/>
- Fosso Reale, è l'antico fossato posto a difesa della città medicea e modificato nel corso dei secoli, con una sostanziale rettifica intorno al 1840 e la creazione di piazza della Repubblica.<br/> I lavori del Fosso furono incominciati contemporaneamente alla fondazione della città buontalentiana, nel 1577.<br/> Lungo il fosso si estendevano le mura difensive, di cui oggi restano solo poche tracce.<br/>
- Torre del Marzocco, attribuita dapprima a Lorenzo Ghiberti e successivamente a Leon Battista Alberti, questa torre, di forma ottagonale, fu edificata nella prima metà del Quattrocento dai fiorentini padroni del castello di Livorno.<br/> È alta ben 54 metri ed è rivestita interamente in marmo.<br/> A breve distanza si trovava la storica Torre del Magnale, gravemente danneggiata nel 1944 e demolita nel dopoguerra.<br/>

Altro<br/>
Monumenti scultorei<br/>
Lo stesso argomento in dettaglio: Monumenti scultorei di Livorno.<br/>
I Quattro mori<br/>

- Monumento a Ferdinando I detto dei Quattro mori, è uno dei simboli della città.<br/> È composto da un piedistallo sul quale si erge la statua marmorea del granduca Ferdinando I de' Medici (Giovanni Bandini, 1595) e, alla base, da quattro statue in bronzo (Pietro Tacca, 1623-1626) che raffigurano dei pirati in catene.<br/> Si innalza in prossimità della Fortezza Vecchia e avrebbe dovuto essere ornato con due fontane con mostri marini che invece furono poste in piazza della Santissima Annunziata a Firenze (a Livorno si trovano due repliche novecentesche, collocate in piazza Colonnella, a lato della via Grande).<br/>

Piazze e strade principali<br/>
Lo stesso argomento in dettaglio: Stradario di Livorno.<br/>

- Piazza della Repubblica, questa vasta piazza (chiamata dai livornesi il "Voltone") funge da collegamento tra la città pentagonale del Buontalenti e quelli che furono i sobborghi ottocenteschi della città di Livorno.<br/> Fu realizzata intorno al 1840 convogliando il Fosso Reale all'interno di una galleria lunga oltre 200 metri, caratteristica che per alcuni porrebbe la piazza come il ponte più largo d'Europa.<br/> Al livello del piano stradale si trovano le statue dei granduchi lorenesi Ferdinando III e di Leopoldo II.<br/>
- Piazza Grande, ubicata nel cuore della città pentagonale, in origine era una vasta piazza sulla quale si affacciavano i più importanti edifici della vita cittadina, quali il Duomo e il Palazzo Comunale.<br/> Distrutta durante la seconda guerra mondiale, è stata completamente stravolta durante la successiva ricostruzione.<br/>
- Terrazza Mascagni, è il cuore della passeggiata a mare labronica e sorge nell'area un tempo occupata dal Forte dei Cavalleggeri.<br/> Si tratta di un belvedere di circa 8.<br/>500 m2 delimitato verso il mare da una sinuosa balaustra composta da 4.<br/>100 eleganti colonnine.<br/> La sua costruzione è stata effettuata in due tempi: la prima parte, lato sud, fu portata a termine nel 1928 dopo tre anni di lavori e intitolata a Costanzo Ciano; la seconda parte risale al 1948 quando fu anche modificata l'intestazione della terrazza a Pietro Mascagni.<br/>

Aree naturali<br/>

- Parco provinciale dei Monti Livornesi, si estende sulle colline alle spalle della città, interessando anche i comuni limitrofi di Collesalvetti e Rosignano Marittimo.<br/> Contigua al parco, lungo la costa, si trova la "Riserva naturale di Calafuria".<br/>
- Parco nazionale dell'Arcipelago Toscano, l'ambito livornese del parco è costituito essenzialmente dall'isola di Gorgona, compresa nel comune di Livorno e distante 37 km dalla costa.<br/>