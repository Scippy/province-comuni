<iframe src="https://www.google.com/maps/embed?pb=!1m18!1m12!1m3!1d92725.62537556686!2d11.784448220203373!3d43.425600045065615!2m3!1f0!2f0!3f0!3m2!1i1024!2i768!4f13.1!3m3!1m2!1s0x132bed72f3fda815%3A0xf846f1b18734dc08!2s52100%20Arezzo%20AR!5e0!3m2!1sit!2sit!4v1682695651645!5m2!1sit!2sit" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
<br/>
Arezzo (ascolta[?·info]) è un comune italiano di 96 243 abitanti[3], capoluogo dell'omonima provincia in Toscana. Fu sede della più antica università della Toscana, e una delle prime in Europa. Conosciuta come città dell'oro e dell'alta moda è stata patria di artisti e poeti quali Francesco Petrarca, Giorgio Vasari, Guido d'Arezzo, Guittone d'Arezzo, Pietro Aretino, Gaio Cilnio Mecenate, Francesco Redi e nelle vicinanze di Michelangelo Buonarroti. Famosa per gli affreschi di Piero della Francesca all'interno della cappella della basilica di San Francesco e per il crocifisso di Cimabue all'interno della chiesa di San Domenico, è nota anche per l'importante Giostra del Saracino, che divide la città in 4 quartieri. Il quartiere di Porta Crucifera (conosciuto anche come "Colcitrone"), il Quartiere di Porta del Foro (conosciuto anche come "Quartiere di Porta San Lorentino"), il Quartiere di Porta Sant'Andrea e il Quartiere di Porta Santo Spirito (noto anche come "Quartiere della Colombina" e corrispondente all'antico Quartiere di Porta del Borgo).<br/>
Geografia fisica<br/>
La torre di Santa Maria della Pieve<br/>
Territorio<br/>

La città di Arezzo è situata nella parte settentrionale della Valdichiana; i due torrenti che l’attraversano, il Castro e il Vingone, si gettano nel Canale Maestro della Chiana, che ripercorre l’alveo dell’antico fiume Clanis. Direttamente a nord della città ha inizio il Casentino, che è la valle percorsa dal primo tratto dell'Arno; a nord-ovest si trova la Valdarno superiore, sempre percorsa dall'Arno nel tratto che scorre fra Arezzo e Firenze. Tramite l'agevole valico del Torrino, la valle del Cerfone e il passo della Scheggia si ha accesso a nord-est alla quarta vallata, la Valtiberina, percorsa dal primo tratto del Tevere.<br/>

Il territorio del comune è molto ampio e vario: si passa dalla pianura della Val di Chiana alle colline, a sud della città, e a zone montuose, soprattutto ad est. Come conseguenza della grande estensione del territorio comunale i comuni confinanti sono numerosi: ad ovest e a sud sono Civitella in Val di Chiana, Monte San Savino, Marciano della Chiana, Castiglion Fiorentino e Cortona; a nord-ovest ancora Civitella in Val di Chiana, Laterina e Castiglion Fibocchi; a nord-est Capolona e Subbiano; ad est Anghiari, Monterchi e i due comuni umbri di Città di Castello e Monte Santa Maria Tiberina (aretino fino al 1927).<br/>
Clima<br/>
Lo stesso argomento in dettaglio: Clima della Toscana, Stazione meteorologica di Arezzo San Fabiano e Stazione meteorologica di Arezzo Molin Bianco.<br/>

Il clima della città di Arezzo e delle zone limitrofe presenta le caratteristiche di continentalità più accentuate di tutta la Toscana, vista la posizione a cavallo tra il Valdarno e la Val di Chiana con la dorsale appenninica nelle relative vicinanze.<br/>

Secondo la classificazione dei climi di Köppen il clima della città di Arezzo appartiene al gruppo Cfa (clima subtropicale umido), anche se secondo taluni vista l’estrema vicinanza appenninica borderline con il clima del gruppo Cfb (clima oceanico) in quanto la temperatura media del mese più caldo è soltanto di poco superiore a 22 °C (22.1 °C secondo la media 1971-2000). Le precipitazioni presentano un carattere irregolare, perché la zona può essere influenzata sia dalle correnti umide atlantiche che da quelle secche continentali provenienti da settentrione e da oriente.<br/>

L'escursione termica risulta elevata sia nei valori giornalieri che annui. La neve in inverno non è rara e la media storica si aggira intorno ai 20 cm annui ma fra il 2001 al 2012 l'accumulo medio annuo è sceso a 8,25 cm in base ai rilevamenti effettuati alla stazione meteorologica dell'Aeronautica Militare.<br/>

Le temperature estreme registrate nel territorio comunale sono la massima assoluta di +42,1 °C registrata alla stazione meteorologica di Arezzo San Fabiano il 4 agosto 2017 e la minima assoluta di -20,2 °C registrata alla stazione meteorologica di Arezzo Molin Bianco l'11 gennaio 1985, seguita dalla minima assoluta di -20,0 °C registrata alla stazione idrologica di Palazzo del Pero (frazione all'estremità orientale del territorio comunale) il 13 gennaio 1968 e il 7 gennaio 1985.<br/>
Storia<br/>
Lo stesso argomento in dettaglio: Storia di Arezzo.<br/>
Città etrusca<br/>
La Chimera di Arezzo<br/>
Lo stesso argomento in dettaglio: Etruria.
<br/>
Secondo la mitologia etrusca, Arezzo sarebbe stata fondata dalla dea Artume, dea della notte, della luna, della morte, della natura, delle foreste e della fertilità, fondatrice di Arezzo identificabile con la dea greca Artemide o con la dea romana Diana.<br/>

Arezzo sorse in epoca pre-etrusca in una zona abitata fin dalla preistoria, come dimostra il ritrovamento di strumenti di pietra e del cosiddetto "Uomo dell'Olmo", risalente al Paleolitico, avvenuto nei pressi della frazione dell'Olmo durante i lavori di scavo di una breve galleria della linea ferroviaria Roma-Firenze nel 1863.<br/>

La zona posta nella parte nord della Valdichiana dove confluisce il Casentino e il Valdarno, è infatti passaggio naturale per chi voglia attraversare l'Appennino. Si ha notizia poi di insediamenti stabili di epoca pre-etrusca in una zona poco distante dall'attuale area urbana, il colle di San Cornelio, dove si sono rinvenute tracce di una cinta muraria di difficile datazione poiché sovrimpresse dalle poderose mura romane. L'abitato etrusco sorse invece sulla sommità del colle di San Donato, occupata dall'attuale città. Si sa che la Arezzo etrusca, chiamata Aritim (latino Arretium), esisteva già nel IX secolo a.C.<br/>

Arezzo fu poi una delle principali città etrusche insieme a Cortona, Chiusi e Orvieto all’interno della Valle del Clanis e molto probabilmente sede di una delle 12 lucumonie. Sicuramente la Valle del Clanis per gli Etruschi aveva un ruolo preminente vista l’importanza delle quattro città che vi si trovavano, prova è anche il fatto che i cosiddetti “giochi pan etruschi” si svolgevano presso la rupe di Orvieto che sovrastava la confluenza del Clanis sul Tevere. In quel punto il Tevere aumentava enormemente la sua portata ricevendo le acque dal Monte Falterona, (Trono del Cielo, toponimo etrusco), attraverso l'Arno che proseguiva nel Clanis e dal Monte Fumaiolo, attraverso il ramo tosco-umbro del Tevere. A questo periodo risalgono opere d'arte di eccezionale valore, come la Chimera, conservata a Firenze, la cui immagine caratterizza talmente la città quasi da diventarne un secondo simbolo e inoltre è da segnalare l'ampia necropoli di Poggio del Sole, formatasi nel VI secolo a.C. ed utilizzata fino all'età romana.<br/>

Al sorgere della potenza di Roma la città, insieme alle consorelle etrusche, tentò di arginarne le tendenze espansionistiche, ma l'esercito messo insieme da Arezzo, Volterra e Perugia fu sconfitto a Roselle, presso Grosseto, nel 295 a.C.; e così nel III secolo a.C. Arezzo fu conquistata dai Romani che latinizzarono il suo nome etrusco in Arretium.<br/>
Architetture religiose<br/>
Chiese<br/>

- Cattedrale: il Duomo, chiesa gotica contenente il sepolcro di Papa Gregorio X, del XIV secolo, il Cenotafio Tarlati, l'affresco della Maddalena di Piero della Francesca e le vetrate di Guillaume de Marcillat.<br/>
- Chiesa di San Domenico: fondata nel 1275 e terminata all'inizio del Trecento. Vi è esposto il Crocifisso ligneo di Cimabue.<br/>
- Il Crocifisso di Cimabue nella Chiesa di San Domenico ad Arezzo<br/>
- Basilica di San Francesco: La Cappella Bacci contiene l'affresco La Leggenda della Vera Croce, di Piero della Francesca.<br/>
- Santa Maria della Pieve (la Pieve), con una torre alta 59 metri, detta anche il campanile dalle cento buche, nell'archivolto del portale principale si ammira il complesso scultoreo lapideo policromo del XII secolo raffigurante Ciclo dei mesi e all'interno il polittico di Pietro Lorenzetti ed il busto reliquario di San Donato.<br/>
- Chiesa di Santa Maria in Gradi, progettata dall'Ammannati con affreschi e cantorie del XVII secolo ed un'antica cripta.<br/>
- Chiesa della Santissima Annunziata, detta della Madonna delle lacrime con opere di Giorgio Vasari e Pietro da Cortona ed affresco di Spinello in facciata e portale trecentesco.<br/>
- Chiesa di San Michele<br/>
- Chiesa di Sant'Ignazio, annessa all'ex collegio dei Gesuiti; sconsacrata, è sede per mostre e concerti.<br/>
- Chiesa di Sant'Agostino, su impianto del XIII secolo e modificata nel XVIII secolo.<br/>
- Santa Maria delle Grazie: santuario quattrocentesco tardo gotico con portico rinascimentale di Benedetto da Maiano; altar maggiore in marmo e terracotta smaltata (fine Quattrocento), opera inconsueta di Andrea della Robbia che raffigura nel timpano Madonna con Bambino tra due angeli, nelle nicchie i Santi Lorentino, Pergentino, Donato e Bernardino, nel paliotto la Pietà; all'interno un affresco di Parri di Spinello (Madonna della Misericordia).<br/>

- Chiesa di San Bartolomeo<br/>
- Chiesa di San Benedetto<br/>
- Chiesa di San Bernardo<br/>
- Chiesa di San Clemente a Pigli<br/>
- Chiesa di Santa Cristina a Chiani<br/>
- Chiesa di San Gimignano<br/>
- Chiesa di San Giovanni Battista a San Firenze<br/>
- Chiesa di San Giuseppe del Chiavello<br/>
- Chiesa di San Leonardo<br/>
- Chiesa di San Lorenzo<br/>
- Chiesa di San Lorenzo a Pomaio<br/>
- Chiesa di San Niccolò<br/>
- Chiesa di San Pier Piccolo<br/>
- Chiesa di San Sebastiano<br/>
- Chiesa di San Severo<br/>
- Chiesa di Sant'Agnese<br/>
- Chiesa di Sant'Andrea a Pigli<br/>
- Chiesa di Sant'Antonio abate a Saione<br/>
- Chiesa di Santa Caterina<br/>
- Chiesa di Santa Cristina<br/>
- Chiesa di Santa Croce<br/>
- Chiesa di Santa Maria a Peneto<br/>
- Chiesa di Santa Maria a Pigli<br/>
- Chiesa di Santa Maria Assunta a Puglia<br/>
- Chiesa di Santa Maria della Porta<br/>
- Chiesa di Santa Maria Maddalena<br/>
- Chiesa dei Santi Lorenzo e Martino a Policiano<br/>
- Chiesa dei Santi Lorenzo e Pergentino<br/>
- Chiesa di San Michele<br/>
- Chiesa dei Santi Pietro e Paolo<br/>
- Chiesa di San Donato<br/>
- Chiesa dei Santi Quirico e Giulitta<br/>
- Chiesa della Santissima Trinità o della Misericordia<br/>
- Chiesa di Santo Stefano dei Cappuccini<br/>
- Chiesa delle Stimmate di San Francesco<br/>
- Pieve di San Donnino a Maiano<br/>
- Pieve di San Paolo<br/>
- Pieve di Sant'Eugenia al Bagnoro<br/>
- Pieve di Santa Maria alla Chiassa<br/>
- Pieve di Santa Mustiola a Quarto<br/>
- Pieve dei Santi Lorentino e Pergentino a Ranco<br/>
- Santuario di Santa Maria delle Grazie<br/>
- Santuario della Madonna del Giuncheto<br/>

Logge del Vasari in Piazza Grande<br/>
Monasteri<br/>

- Badia delle Sante Flora e Lucilla (la Badia) con la croce dipinta di Segna di Bonaventura, l'altare maggiore di Giorgio Vasari e la Finta cupola di Andrea Pozzo.<br/>
- Badia di San Veriano<br/>
- Conservatorio di Santa Caterina<br/>
- Convento di Sargiano e chiesa di San Giovanni Battista<br/>

Architetture militari<br/>

- Fortezza Medicea<br/>

Architetture civili<br/>

- Casa del Petrarca<br/>
- Casa Vasari<br/>
- Casa-museo Ivan Bruschi<br/>
- Logge del Vasari<br/>
- Palazzo della Fraternita dei Laici<br/>
- Palazzo dei Priori, sede del municipio<br/>
- Palazzo Albergotti detto delle Statue<br/>
- Palazzo Pretorio dove ha sede la Biblioteca città di Arezzo<br/>
- Palazzo Barbolani di Montauto<br/>
- Palazzo Brandaglia<br/>
- Palazzo Camaiani-Albergotti<br/>
- Palazzo del Capitano del Popolo<br/>
- Palazzo Cofani-Brizzolari<br/>
- Palazzo della Badia<br/>
- Palazzo Bruni-Ciocchi<br/>
- Palazzo Fossombroni<br/>
- Palazzo Guillichini<br/>
- Palazzo Lappoli<br/>
- Palazzo del Vescovado<br/>
- Piazza Grande o Piazza Vasari<br/>
- Villa Severi<br/>
- Teatro Petrarca<br/>
- Caserma Italia<br/>
- Palazzo del Genio Civile<br/>
- Palazzo del Governo<br/>
- Palazzo della Provincia<br/>
- Palazzo delle Poste<br/>
- Politeama universale<br/>
- Teatrino di via della Bicchieraia<br/>
- Nuovo Palazzo di Giustizia<br/>
- Ospedale di Sant'Antonio Abate<br/>
- Villa La Striscia<br/>
- Val di Romana<br/>
- Villa il Cicaleto<br/>

Panoramica di Piazza Grande<br/>
Altro<br/>

- Anfiteatro romano di Arezzo<br/>
- Monumento ai Caduti del Risorgimento<br/>
- Cimitero urbano<br/>