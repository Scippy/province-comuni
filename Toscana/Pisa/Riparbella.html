<iframe src="https://www.google.com/maps/embed?pb=!1m18!1m12!1m3!1d5801.089190353424!2d10.593716097237055!3d43.365635684206396!2m3!1f0!2f0!3f0!3m2!1i1024!2i768!4f13.1!3m3!1m2!1s0x12d5ff47db9e8271%3A0x6216d4185f1c7d59!2s56046%20Riparbella%20PI!5e0!3m2!1sit!2sit!4v1682692217733!5m2!1sit!2sit" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
<br/>
Riparbella è un comune italiano di 1.601 abitanti della provincia di Pisa in Toscana.<br/>
Riparbella si trova nella Val di Cecina, nell'Alta Maremma o Maremma Settentrionale, storicamente conosciuta come Maremma Pisana.<br/>
Il toponimo è attestato per la prima volta nel 1034 come Riparbella e deriva probabilmente dal latino Ripa Albella, cioè "riva bianca", dal biancore delle terre tufacee e sabbiose che costituiscono la cima della collina.<br/>
Riparbella, situata in bella posizione sulle pendici meridionali del Poggio di Nocola, a differenza degli altri paesi della zona non ha forma tondeggiante ma si è sviluppata lungo la strada sul crinale di un dorso collinare. Il centro storico sorto intorno al castello è di origine medioevale, e risale circa all'anno 1000, per opera dei conti Della Gherardesca.<br/>
Nel 1157, in seguito a lasciti testamentari, entrò nel patrimonio dell'arcivescovato di Pisa.[4] Nel 1406, durante l'assedio di Pisa da parte della repubblica fiorentina, Riparbella entrò nei domini di Firenze.[4] Tra il 1494 ed il 1508, in occasione della guerra d'Italia del 1494-1498, si rese indipendente dal dominio fiorentino.[4] Il granduca Ferdinando II la elesse a marchesato nel 1635 e la concesse ad Andrea Carlotti, nobile veronese, i cui successori, nel 1737, la passarono a Carlo Ginori che la tenne fino alle riforme leopoldine della fine del XVIII secolo.[4] In seguito alle riforme, Riparbella divenne una comunità autonoma.<br/>
Nel 1882 i territori di Collemezzano e La Cinquantina furono scorporati dal comune di Riparbella ed annessi a quello confinante di Cecina.<br/>
Simboli<br/>

Lo stemma del comune è stato riconosciuto con decreto del capo del governo 25 febbraio 1936 e si blasona:<br/>

«d'azzurro, al palo d’oro, caricato di uno scudetto d'argento, al giglio di Firenze di rosso.»<br/>

Il gonfalone, concesso con D.P.R. del 4 aprile 2007, è un drappo di bianco.<br/>
Monumenti e luoghi d'interesse<br/>

In corrispondenza del crinale di Poggio Malconsiglio, è attualmente in esercizio un impianto eolico con 10 torri eoliche (ciascuna da 2 MW).<br/>
Architetture religiose<br/>

- Chiesa di San Giovanni Evangelista<br/>
- Oratorio della Madonna delle Grazie<br/>
- Oratorio di San Rocco<br/>
- Ex oratorio della Santissima Annunziata<br/>
- Cappella Baldasserini<br/>
- Cimitero<br/>