<iframe src="https://www.google.com/maps/embed?pb=!1m18!1m12!1m3!1d11615.419514043775!2d10.858825121530177!3d43.296360705251175!2m3!1f0!2f0!3f0!3m2!1i1024!2i768!4f13.1!3m3!1m2!1s0x132a1dc6cde4d429%3A0x88294216927d79fe!2s56045%20Pomarance%20PI!5e0!3m2!1sit!2sit!4v1682686076206!5m2!1sit!2sit" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
<br/>
Pomarance è un comune italiano di 5 602 abitanti[3] della provincia di Pisa in Toscana. Fa parte dell'Unione montana Alta Val di Cecina.<br/>
Situato su un colle a 370 metri sul livello del mare, Pomarance domina una vasta vallata, segnata dal fiume Cecina e dai suoi affluenti. Si trova al centro dell'alta val di Cecina, al confine tra la provincia di Pisa e quella di Siena. Il territorio è prevalentememte collinare, caratterizzato tanto da spazi coltivati e abitati quanto da aree boscose e isolate. Lontano dalle principali vie di comunicazione, Pomarance è raggiungibile principalmente dalla strada 439 venendo da Pontedera e da Follonica o dalla SS 68 venendo da Cecina. Comune storicamente importante per lo sviluppo e lo sfruttamento dell'energia geotermica nella frazione di Larderello, così chiamata in onore dell'ingegnere francese François Jacques de Larderel del XIX secolo che ne promosse lo sfruttamento. Classificazione sismica: zona 3 (sismicità bassa), Ordinanza PCM 3274 del 20/03/2000<br/>
Il toponimo è attestato per la prima volta nel 1128 come Ripomarrancia. Mentre il primo elemento del nome è il latino ripa ("riva"), il secondo è più incerto e potrebbe derivare da un nome di persona romano Arranciae (forse di origine etrusca). Il toponimo potrebbe però derivare dall'italiano antico pomarancia, col significato di "melarancia". Parte del territorio comunale fu l'epicentro del sisma del 2 agosto 1853, che raggiunse la magnitudo 4,63 della Scala Richter ed il V-VI grado della Scala Mercalli, e del terremoto delle Colline Metallifere del 19 agosto 1970, che raggiunse la magnitudo 5.01 della Scala Richter ed il VI grado della Mercalli.<br/>
Architetture religiose<br/>
Porta Orcolina<br/>

- Pieve di San Giovanni Battista<br/>
- Eremo di San Michele alle formiche<br/>
- Pieve di San Giovanni Battista a Morba, in località Pieve a Morba<br/>
- Chiesa di Maria Santissima di Montenero, in località Lagoni Rossi<br/>
- Chiesa della Beata Maria Vergine a Larderello<br/>
- Chiesa di Maria Santissima di Montenero a Larderello<br/>
- Chiesa dei Santi Simone e Giuda a Libbiano<br/>
- Chiesa di San Martino a Lustignano<br/>
- Pieve di San Giovanni Battista a Lustignano<br/>
- Ex oratorio di San Potente a Lustignano<br/>
- Chiesa di San Michele Arcangelo a Micciano<br/>
- Oratorio della Madonna del Carmine a Micciano<br/>
- Chiesa della Madonna delle Grazie a Montecerboli<br/>
- Chiesa di San Cerbone a Montecerboli<br/>
- Chiesa di San Bartolomeo a Montegemoli<br/>
- Chiesa di San Dalmazio a San Dalmazio<br/>
- Chiesa di San Donato a Serrazzano<br/>
- Oratorio di Sant'Antonio a Serrazzano<br/>
- Pieve di San Giovanni Battista a Sillano, presso Rocca Sillana<br/>
- Oratorio della Madonna della Casa, presso Rocca Sillana<br/>

Architetture civili<br/>

- Teatro De Larderel<br/>
- Teatro dei Coraggiosi<br/>
- Centro culturale Savioli<br/>
- Centro scolastico di Larderello<br/>
- Cinema-Teatro Florentia<br/>
- P.E.E.P - Zona di Gallerone<br/>
- Villaggio operaio (Larderello)<br/>
- Rocca Sillana<br/>