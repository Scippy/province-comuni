<iframe src="https://www.google.com/maps/embed?pb=!1m18!1m12!1m3!1d11438.922196237778!2d9.963413122145168!3d44.21261566730043!2m3!1f0!2f0!3f0!3m2!1i1024!2i768!4f13.1!3m3!1m2!1s0x12d51ec3d2666817%3A0xcae64a93fe337110!2s54011%20Aulla%20MS!5e0!3m2!1sit!2sit!4v1684424763604!5m2!1sit!2sit" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
<br/>
Aulla (Aùla nel dialetto della Lunigiana) è un comune italiano di 10 685 abitanti della provincia di Massa-Carrara in Toscana. È situato nella storica regione della Lunigiana. <br/>
Geografia fisica<br/>

Aulla si trova in Toscana, nella zona conosciuta come Lunigiana, a pochissimi chilometri dal confine con la Liguria. Il paese si trova in una posizione strategica alla confluenza del torrente Aulella nel fiume Magra, dove la vallata si restringe notevolmente, chiusa tra le colline circostanti. Per questi motivi, d'inverno è quasi sempre presente la nebbia, mentre d'estate il caldo umido diviene spesso insopportabile.<br/>
La città di Aulla è da sempre stata un naturale crocevia tra le vie di comunicazione che conducono ai passi della Cisa e del Cerreto, dall'antichità - il paese si trova infatti sul percorso della Via Francigena - sino ai giorni nostri, concentrando in poco spazio il transito di un'autostrada (la A15 Parma-La Spezia), due strade statali (la SS 62 del Passo della Cisa e la SS 63 del valico del Cerreto) e due linee ferroviarie, la Parma-La Spezia e la Aulla-Lucca.<br/>
La particolare conformazione territoriale determina, durante la stagione fredda, la costante presenza di nebbia mattutina, mentre, in estate, il caldo presenta un tasso di umidità molto elevato.<br/>

- Diffusività atmosferica: media, Ibimet CNR 2002<br/>

Storia<br/>

Già insediamento romano, nel VII secolo a Bibola, sulla collina che sovrasta Aulla, sorgeva un kastron bizantino a difesa del porto di Luni.<br/>

Nel Medioevo la città crebbe notevolmente in relazione all'antica Via Francigena, che, attraverso l'intera Lunigiana, transitava per Aula in direzione del Passo della Cisa. Nell'itinerario del viaggio di Sigerico la città rappresentava la XXX tappa e, dall'Arcivescovo di Canterbury, era definita Aguilla.<br/>
Importante via di comunicazione di origine romana era anche la strada delle cento miglia, che, dal porto di Luni, conduceva a Parma, attraversando il territorio e dirigendosi al Malpasso, oggi Passo del Lagastrello.<br/>
La Fortezza della Brunella, edificata da Giovanni delle Bande Nere.<br/>

Nel 1522 Giovanni de' Medici, celebre come Giovanni delle Bande Nere, acquistò il feudo di Aulla dai Malaspina. Il condottiero progettava di creare un proprio Stato personale nel nord della Toscana. Fece edificare la fortezza della Brunella, ma l'opposizione di parte della popolazione lo spinse a rivendere il feudo.<br/>

Aulla fu nuovamente ceduta dai Malaspina nel 1543, questa volta alla famiglia Centurione di Genova, che, con Adamo, la rese un marchesato indipendente. Il borgo divenne, quindi, una piazzaforte sotto l'influenza genovese.<br/>
Nel 1706, spodestati i Centurione, lo staterello venne ceduto ai Malaspina di Podenzana, che nel 1710 l'annetterono, dopo aver versato alla Camera dell'Impero trentamila fiorini; i Malaspina vi governarono, così, fino al 1797.<br/>

Dopo la Restaurazione, Aulla entrò a far parte del Ducato di Massa, retto da Maria Beatrice d'Este; alla morte della sovrana, avvenuta nel 1829, i territori del ducato massese furono inglobati dal Ducato di Modena, Aulla compresa.<br/>

Nel 1860 fu annessa al Regno di Sardegna. A partire dall'anno seguente, con la proclamazione del Regno d'Italia, seguì le vicende del nuovo Stato unitario.<br/>

La città di Aulla venne duramente provata dal secondo conflitto mondiale e per questo fu insignita della medaglia d'oro al valor civile. Fu liberata, il 24 aprile 1945, dai reparti partigiani del battaglione Val di Vara, comandati da Daniele Bucchioni, al quale fu conferita, nel dopoguerra, la cittadinanza onoraria della città.<br/>

Il 25 ottobre 2011 un violento maltempo ha colpito il levante ligure (bassa e media val di Vara, val di Magra e Cinque Terre) e la Lunigiana con esondazioni, danni, vittime e dispersi in diverse località del territorio ligure e toscano. Tra i comuni più colpiti figura anche Aulla e frazioni, dove le precipitazioni intense hanno provocato lo straripamento del fiume Magra, che, invadendo con le sue acque gran parte della città, ha causato la morte di due persone — vittime ufficializzate dalla prefettura di Massa-Carrara — e molteplici danni alle abitazioni, alle attività commerciali, ai collegamenti stradali e agli impianti elettrici, idrici e gas. È andata distrutta la biblioteca comunale con quasi tutto il suo patrimonio e la scuola elementare.
Lo stesso argomento in dettaglio: Alluvione dello Spezzino e della Lunigiana del 25 ottobre 2011.<br/>
Simboli<br/>

Lo stemma è stato concesso con regio decreto del 23 luglio 1926.<br/>

«Di rosso, alla rosa d'argento, gambuta e fogliata di cinque di verde, due a destra e tre a sinistra.»<br/>

La rosa bianca si ricollega all'abbazia benedettina di San Caprasio, fondata da Adalberto I di Toscana il 27 maggio 884 e successivamente data in commendam alla famiglia dei Centurione di Genova. Essi avevano come emblema la rosa di macchia al naturale che divenne quindi prima simbolo dell'abbazia, attraverso i successivi abati commendatari appartenenti alla famiglia, e poi del Comune. Nel 1991, in occasione della concessione del titolo di città, lo scudo è stato ridisegnato nella forma sannitica regolamentare e timbrato dalla corona del rango di città.<br/>

Il gonfalone, concesso con R.D. del 5 settembre 1929 è un drappo di rosso.<br/>
Onorificenze<br/>
Medaglia d'oro al Merito Civile - nastrino per uniforme ordinaria 	Medaglia d'oro al Merito Civile<br/>
	«Centro strategicamente importante per il collegamento tra la Pianura Padana ed il Mar Tirreno, durante l'ultimo conflitto mondiale fu obiettivo di ripetuti bombardamenti che provocarono numerose vittime civili e la quasi totale distruzione dell'abitato e degli stabilimenti industriali. Contribuì generosamente alla guerra di liberazione con la partecipazione di molti suoi giovani ai primi nuclei partigiani, offrendo splendido esempio di spirito di sacrificio ed elette virtù civiche. Aulla, 1940-1945»
Titolo di Città - nastrino per uniforme ordinaria 	Titolo di Città<br/>
	«Decreto del Presidente della Repubblica»<br/>
— 27 dicembre 1991<br/>
Monumenti e luoghi d'interesse<br/>
Il complesso dell'abbazia di San Caprasio<br/>

La città di Aulla è sovrastata dalla collinetta della Brunella e dalla sua fortezza. Della città sono conosciute le statue della Meridiana di Pantani, le Scale di Padre Pio, la statua di Bettino Craxi e il monumento ai martiri di tangentopoli, costeggiati dai giardini pensili del Comune, e gli scavi archeologici presso l'antica abbazia di San Caprasio, che hanno riportato alla luce molti artefatti antecedenti di alcuni secoli, tra cui è famoso il capitello con il volto del diavolo che mangia un giglio.<br/>

I principali siti di interesse culturale del comune di Aulla sono:<br/>

- La Fortezza della Brunella<br/>
- Il centro storico di Aulla<br/>
- L'abbazia di San Caprasio (nel centro della città)<br/>
- La casa dei natali di Napoleone Bonaparte (Stadano Bonaparte)<br/>
- Il centro storico di Caprigliola.<br/>
- Il santuario della Madonna degli Angeli (ad Arforara)<br/>
- La chiesa di San Martino (ad Albiano)<br/>
- La chiesa di Sant'Antonio Abate (ad Albiano)<br/>
- La chiesa di San Jacopo (a Canova)<br/>
- La chiesa di San Niccolò (a Caprigliola)<br/>
- La chiesa di San Tommaso (a Pallerone)<br/>

Via Francigena<br/>

Aulla costituiva la XXX tappa dell'itinerario di Sigerico della Via Francigena: presso l'abbazia di san Caprasio, nominato patrono dei pellegrini della Via Francigena, sono visitabili gli scavi archeologici e il museo del pellegrino. I pellegrini possono qui trovare ospitalità prima di affrontare il tratto in sicurezza e per il 90% su strada sterrata Aulla-Sarzana, percorribile in sei ore. Dal passo della Cisa a Sarzana il percorso francigeno è segnalato con tracce CAI e tabelle ministeriali.<br/>
La statua di Bettino Craxi<br/>
Aulla ospita, in piazza Gramsci, un monumento a Bettino Craxi, voluto dal sindaco Lucio Barani nel 2003. Vicino ad essa sono presenti il monumento alla vittime di Tangentopoli e quello a Marco Pantani, sempre opera della longeva amministrazione Barani, che realizzò molte originali iniziative. Il monumento al defunto premier italiano, in marmo di Carrara, rappresenta anche un primato, in quanto si tratta della prima statua di Craxi mai eretta in Italia e al mondo. <br/>
Cucina<br/>

Fra i piatti tipici più rappresentativi della zona troviamo le focaccette, i testaroli ed i panigacci. Inoltre, nel suo territorio si produce il vino DOP Colli di Luni ed il rinomato vino da dessert (perseghìn).<br/>
Eventi<br/>

La città organizza eventi ricorrenti ogni anno, come il Palio della Rosa, che consiste in una serie di prove disputate fra contrade costituite dalle frazioni in cui il comune di Aulla è diviso. Un altro evento molto importante è il Premio Lunezia, importante festival dedicato a cantautori e cantautrici, che ogni anno premia e fa esibire personaggi celebri: solo per citarne alcuni, Caparezza, Ligabue, Elisa, Anna Oxa, Vinicio Capossela, Claudio Baglioni, i Negramaro, gli Stadio - questi ultimi tre hanno preso parte all'edizione dell'anno 2006.<br/>

Il patrono San Caprasio viene festeggiato ogni anno il 1º giugno e, alle celebrazioni religiose, si unisce la fiera, che per tutta la giornata si svolge tra le vie centrali della città. Nel corso dell'anno si svolgono altre due fiere: la cosiddetta Fiera di Primavera il 22 marzo e una terza, che si tiene il primo sabato di settembre, in onore di San Severo. Aulla venera infatti anche quest'ultimo santo, seppur in modo minore.<br/>

Una sagra importante per Aulla è la sagra della focaccetta (fugaceta in dialetto locale), che si svolge durante l'estate nel borgo di Vaccareccia. Le focaccette, piccole focacce cotte nei testi e destinate ad essere riempite di formaggi e salumi, rappresentano una pietanza tipicamente aullese. Un'altra sagra molto importante solitamente organizzata in estate è la sagra del panigaccio, che si svolge a Podenzana.<br/>

Dal 1993 Aulla elegge il primo sindaco dei ragazzi di Italia, con tanto di elezioni comunali aperte solo ai minori di 18 anni. Il primo eletto è stato Achille Fiorentini, all'età di 13 anni. Aulla è il primo Comune italiano ad avere dedicato un indirizzo civico al titolo di una canzone, a Giugno 2021 è stata inaugurata Piazza "Smisurata Preghiera", brano di Fabrizio De Andrè vincitore del Premio Lunezia 1997 per le qualità musical-letterarie. L'iniziativa ha avuto l'encomio del Ministero della Cultura.<br/>
Geografia antropica<br/>

Le frazioni del comune di Aulla sono: Albiano Magra, Bibola, Bigliolo, Canova, Caprigliola, Gorasco, Olivola, Pallerone, Quercia, Serricciolo, Vecchietto.<br/>

Altre località minori sono quelle di Bettola, Calamazza, Chiamici, Filanda, Lizzano, Malacosta, Piano di Bibola, Pomarino, Ragnaia, Ripa di Quercia, Sannaco, Stadano Bonaparte, Vaccareccia, Valenza, Venezia di Albiano.<br/>

La località di Stadano Bonaparte deve il suo nome alle origini della dinastia di Napoleone, che vengono fatte risalire proprio a questi luoghi. La località è raggiungibile dalla Strada statale 62 della Cisa, imboccando un bivio sul lato sinistro della strada dopo la frazione di Caprigliola per chi proviene da Santo Stefano di Magra; tale bivio è invece sulla destra per coloro che provengono da Aulla, e si trova dopo aver oltrepassato il santuario della Madonna degli Angeli.<br/>
Economia<br/>

Aulla è il maggior centro commerciale e industriale della Lunigiana, con numerosi supermercati e grandi magazzini che attirano un elevato numero di acquirenti da tutta la vallata. Strade, piazze e viali moderni conducono facilmente al centro della città e concorrono, insieme alla posizione strategica, a renderla un importante luogo di commercio. Il centro cittadino brulica di negozi, molti dei quali sono di recente costruzione, e supermercati. Fuori dal centro sono presenti numerose industrie: della carta, delle munizioni, della trasformazione dei prodotti agricoli, dei laterizi e dei materiali da costruzione.<br/>
Infrastrutture e trasporti<br/>
Il torrente Aulella con il ponte della Strada della Cisa e che una volta ospitava anche il tracciato della ferrovia Pontremolese, dismesso nel 2005.<br/>
Strade<br/>

Aulla può essere raggiunta in auto grazie all'omonimo casello presente sull'Autostrada A15 Parma-La Spezia. La città è inoltre un importante crocevia tra la Strada statale 62 della Cisa e la Strada statale 63 del Valico del Cerreto.<br/>
Ferrovie<br/>
La vecchia stazione nel 2001<br/>
sette anni prima della dismissione<br/>

La città è servita dalla stazione ferroviaria di Aulla Lunigiana, posta sulla ferrovia Pontremolese e capolinea della linea della Garfagnana.<br/>
La stazione fu attivata nel 2005, sostituendo il vecchio tracciato della Pontremolese su cui era posta la precedente stazione, dismessa definitivamente tre anni dopo con lo spostamento della linea Lucca-Aulla verso la nuova stazione, situata nel centro cittadino e risalente al XIX secolo.<br/>

In passato, nel territorio comunale di Aulla furono attive altre tre stazioni ferroviarie: Caprigliola-Albiano, sulla Pontremolese, Pallerone (chiusa al traffico) e Serricciolo, sulla linea della Garfagnana. <br/>