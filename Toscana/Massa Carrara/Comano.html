<iframe src="https://www.google.com/maps/embed?pb=!1m18!1m12!1m3!1d5711.690722369914!2d10.125992947392382!3d44.29256896385438!2m3!1f0!2f0!3f0!3m2!1i1024!2i768!4f13.1!3m3!1m2!1s0x12d53c541cd392fb%3A0x12424eee7a6b6238!2s54015%20Comano%20MS!5e0!3m2!1sit!2sit!4v1685451541662!5m2!1sit!2sit" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
<br/>
Comano (Comàn nel dialetto della Lunigiana) è un comune italiano di 665 abitanti della provincia di Massa-Carrara in Toscana.<br/>
Geografia fisica<br/>
Territorio<br/>

Il comune fa parte del Parco Nazionale dell'Appennino Tosco-Emiliano.<br/>

- Classificazione sismica: zona 2 (sismicità medio-alta), Ordinanza PCM 3274 del 20/03/2003<br/>

Clima<br/>

- Classificazione climatica: zona E, 2723 GR/G<br/>
- Diffusività atmosferica: media, Ibimet CNR 2002<br/>

Storia<br/>

Comano apparteneva alle terre che Spinetta Malaspina il Grande lasciò in eredità ai suoi legittimi eredi al momento della sua morte (1352): Gabriele, Guglielmo e Galeotto Malaspina, figli di Azzolino II (fratello di Spinetta) si poterono quindi fregiare del titolo di Signori di Fosdinovo, Marciaso, Comano e le Terre dei Bianchi.<br/>

Successivamente entrò a far parte del Marchesato di Fivizzano, per poi andare sotto la Repubblica Fiorentina nel 1478.<br/>

Il 5 agosto 1811, in virtù di decreto imperiale, la Lunigiana ex feudale andò a far parte dell'impero francese, Dipartimento degli Appennini e, con decreto prefettizio del 3 marzo 1812 fu in parte aggregata alla sottoprefettura di Sarzana. In questa occasione il Vicariato di Fivizzano fu diviso in quattro comuni: Fivizzano, Comano, Casola, Gragnola. Le parrocchie che componevano il comune di Comano erano: Bottignana, Camporaghena, Comano, Crespiano, Sassalbo, Torsana.<br/>

Dopo la Restaurazione, con rescritto del 27 giugno 1814, Ferdinando III (granduca di Toscana) riuniva alla comunità di Fivizzano i comuni di Casola, Comano e la parte Toscana di Gragnola.<br/>

All'unità d'Italia Comano era una frazione del Comune di Fivizzano e restò tale fino al 26 aprile 1918 quando ne fu distaccato ed istituito in seguito Comune autonomo in base alla legge 1404 del 7/8/1919.<br/>
Monumenti e luoghi d'interesse<br/>
Architetture religiose<br/>

- Chiesa di San Giorgio Martire<br/>
- Chiesa di San Giovanni Battista a Montale<br/>
- Chiesa dei Santi Pietro e Paolo a Camporaghena<br/>
- Chiesa di San Genesio a Prota<br/>
- Chiesa di San Giacomo a Torsana<br/>
- Pieve di Santa Maria Assunta a Crespiano<br/>

Architetture militari<br/>

- Castello di Comano<br/>
- Castello di Groppo San Pietro<br/>

Geografia antropica<br/>
Ruderi dell'abbazia di Linari<br/>

Il capoluogo comunale di Comano è composto da tre centri abitati principali: Comano (530 m s.l.m., 277 abitanti) propriamente detto, Castello (605 m s.l.m., 55 ab.) e Piano (610 m s.l.m., 123 ab.).<br/>

Il territorio di Comano comprende inoltre numerose località e centri abitati, perlopiù fortemente spopolati. Lo statuto comunale elenca le seguenti località abitate, senza specificare distinzioni tra frazioni e nuclei abitati: Cabeva, Camporaghena, Campungano, Canola, Casa Pelati, Castello, Castello di Camporaghena, Cassettana, Castagneto di Crespiano, Cattognano, Chiosi, Crespiano, Croce, Felegara, Fontana Rosa, Fumagna, Imocomano, La Costa, Lagastrello, La Greta, La Piana-Groppo San Pietro, La Vigna-Ropiccio, Linari, Montalbino-Battagliolo, Montale, Monterotondo, Piagneto, Piano, Pieve di Crespiano, Prato Castellano, Prota, Scanderaruola, Summocomano, Torsana, Villa di Cattognano.<br/>

Borghi interessanti sono quelli di Camporaghena, Cattognano, Crespiano, Groppo San Pietro, Montale, Prota, Scanderaruola e Torsana. <br/>