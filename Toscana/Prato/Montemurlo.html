<iframe src="https://www.google.com/maps/embed?pb=!1m18!1m12!1m3!1d22991.33361317865!2d11.025543103120413!3d43.91969861251722!2m3!1f0!2f0!3f0!3m2!1i1024!2i768!4f13.1!3m3!1m2!1s0x132af4445d4aa811%3A0xea2310a3edb2a4be!2s59013%20Montemurlo%20PO!5e0!3m2!1sit!2sit!4v1682579939863!5m2!1sit!2sit" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
<br/>
Montemurlo è un comune italiano di 19.006 abitanti della provincia di Prato in Toscana, distante circa 8 km ad est di Pistoia e circa 20 km a nord-ovest di Firenze.<br/>
Geografia fisica<br/>
Il comune di Montemurlo si trova a metà strada (8 km) tra Prato e Pistoia e si estende per circa 30,66 km². È posto ai margini tra l'appennino tosco-emiliano e la piana metropolitana Firenze-Prato-Pistoia.<br/>
Il punto più alto del comune è la cima del monte Le Cavallaie (976 metri). L'altitudine minima è di 43 metri, in corrispondenza della confluenza tra i fiumi Agna e Bure, che dà origine al fiume Calice, in località Oste.<br/>
È attraversato da numerosi piccoli corsi d'acqua, quali: il Meldancione, lo Stregale, il Funandola, dal torrente Bagnolo, dal torrente Agna, che segna il confine con il comune di Montale, e dal corso d'acqua Ficarello, che segna invece in parte il confine con il comune di Prato.<br/>
Il territorio comunale è classificato in un'area a rischio sismico e parte di esso fu l'epicentro del terremoto della Val di Bisenzio del 26 giugno 1899, che raggiunse la magnitudo 5,09 della Scala Richter ed il VII grado della Scala Mercalli.<br/>
Monumenti e luoghi d'interesse<br/>
Architetture religiose<br/>
- Chiesa del Sacro Cuore (Montemurlo)<br/>
- Pieve di San Giovanni Decollato (Montemurlo), costruita fra il 1085 e il 1096, fu parzialmente rifatta nel XIII secolo<br/>
- Chiesa di Santa Maria Maddalena de' Pazzi<br/>
- Oratorio di San Girolamo e Santa Maria Maddalena dei Pazzi, fu interamente affrescato nel 1583–1584 dal fiammingo Giovanni Stradano con scene di notevole vivacità e fantasia narrativa.<br/>
Architetture civili<br/>
- Villa del Barone<br/>
- Podere Galceto<br/>
- Villa di Galceto<br/>
- Villa Strozzi di Bagnolo<br/>
- Villa Pazzi al Parugiano