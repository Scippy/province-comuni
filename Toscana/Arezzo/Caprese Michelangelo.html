<iframe src="https://www.google.com/maps/embed?pb=!1m18!1m12!1m3!1d5774.700543488121!2d11.980209847282913!3d43.640880298668094!2m3!1f0!2f0!3f0!3m2!1i1024!2i768!4f13.1!3m3!1m2!1s0x132b86741cb21b01%3A0x344513d1fe0a60d6!2s52033%20Caprese%20Michelangelo%20AR!5e0!3m2!1sit!2sit!4v1683037101917!5m2!1sit!2sit" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
<br/>
Caprese Michelangelo (Capresa in dialetto locale[4]) è un comune italiano di 1 349 abitanti della provincia di Arezzo in Toscana. <br/>
Storia<br/>

Le prime testimonianze della presenza del castello di Caprese sono riferibili al 1082 quando apparteneva ai signori di Galbino, sebbene il toponimo Caprese è presente già in un documento del 1011. La tradizione fa risalire le sue origini al periodo delle lotte tra Longobardi e Bizantini. Nel 1104 il castello fu ceduto ai Camaldolesi insieme a tutto il suo distretto.<br/>

Per tutto il Medioevo la proprietà del castello fu contesa a causa della sua posizione strategica, passando nelle mani di Arezzo nel 1226 e dei Guidi di Romena nel 1260.<br/>

Nel 1324 l’esercito di Arezzo, capeggiato da Pier Saccone, fratello del vescovo Guido Tarlati, assediò la rocca e dopo tre mesi la conquistò. Dopo altri decenni sotto Arezzo, e una breve parentesi sotto Perugia, nel 1384 la comunità di Caprese si sottomise a Firenze, che vi istituì una Podesteria[5].

In questo piccolo comune il 6 marzo 1475 nacque l'insigne artista Michelangelo Buonarroti,[6] di cui il comune porta il nome dal 1913.<br/>

I secoli successivi sono caratterizzati dalla decadenza del castello, che in diverse testimonianze è descritto come in rovina e disabitato. Lo stato di abbandono terminò nella seconda metà del XIX secolo con la scoperta dell’atto di nascita di Michelangelo Buonarroti, a cui seguirono numerosi interventi di restauro e la creazione del primo "museo michelangiolesco", ora denominato Museo Casa Natale di Michelangelo Buonarroti.<br/>

Al plebiscito del 1860 per l'annessione della Toscana al Regno di Sardegna i "sì" non ottennero, anche se per poco, la maggioranza degli aventi diritto (226 su totale di 464), sintomo dell'opposizione all'annessione.<br/>
Monumenti e luoghi d'interesse<br/>
Architetture religiose<br/>

- Chiesa di San Giovanni Battista<br/>
- Eremo La Casella<br/>
- Chiesa di San Cristoforo a Monna<br/>
- Chiesa di San Paolo<br/>
- Pieve dei Santi Ippolito e Cassiano<br/>
- Abbazia di San Martino a Tifi<br/>