<iframe src="https://www.google.com/maps/embed?pb=!1m18!1m12!1m3!1d11566.838221177848!2d11.564886871699315!3d43.55009593970626!2m3!1f0!2f0!3f0!3m2!1i1024!2i768!4f13.1!3m3!1m2!1s0x132bb904bb449911%3A0x460d14175c390d3!2s52028%20Terranuova%20Bracciolini%20AR!5e0!3m2!1sit!2sit!4v1683203342443!5m2!1sit!2sit" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
<br/>
Terranuova Bracciolini è un comune italiano di 11 984 abitanti[1] della provincia di Arezzo in Toscana. <br/>
Geografia fisica<br/>

Il comune di Terranuova Bracciolini si trova nel Valdarno superiore, sulla riva destra dell'Arno. Il territorio, che si estende per circa 86 km², comprende il fondovalle, ove è ubicato il capoluogo, oltre ad ampie zone collinari dove si trovano alcune delle numerose frazioni. La fascia collinare è caratterizzata dalle cosiddette balze (calanchi).<br/>
Territorio<br/>

- Classificazione sismica: zona 3 (sismicità bassa), Ordinanza PCM 3274 del 20-3-2003<br/>

Clima<br/>

- Classificazione climatica: zona D, 1971 GR/G<br/>
- Diffusività atmosferica: alta, Ibimet CNR 2002<br/>

Storia<br/>

Fondata nel 1337 dalla Repubblica Fiorentina, Terranuova ("Bracciolini" fu aggiunto nel 1862, in onore del celebre umanista, l'enciclopedico Poggio Bracciolini, che qui ebbe i propri natali) fu chiamata in origine Castel Santa Maria e fu una delle "terre murate" costruite a difesa del Valdarno.<br/>
Monumenti e luoghi d'interesse<br/>
Architetture religiose
<br/>
- Chiesa di Santa Maria Bambina<br/>
- Oratorio di San Benedetto<br/>
- Convento di Ganghereto<br/>
- Chiesa di San Bartolomeo al Pozzo<br/>
- Chiesa di San Biagio ai Mori<br/>
- Chiesa di San Donato in Ganghereta (già S. Niccolò a Ganghereto)<br/>
- Chiesa di Santa Maria Nuova, recente e moderno edificio nel quale è stato trasferito un Crocifisso del primo Trecento proveniente dalla chiesa di Santa Maria Bambina ed attribuito ad uno scultore toscano affine al Maestro del Crocifisso di Camaiore.<br/>
- Chiesa di San Michele a Le Ville, semplice chiesa, importante per la presenza della pala di Gregorio Pagani con la Madonna in trono col Bambino tra i santi Michele Arcangelo e Benedetto, del 1595.<br/>
- Oratorio di Santa Maria in Campo Arsiccio<br/>
- Chiesa di Santa Maria a Pernina<br/>
- Santuario della Madonna delle Grazie<br/>
- Chiesa di San Lorenzo a Piantravigne, nella quale è collocata la Madonna col Bambino in trono con due santi Martiri, tavola di un pittore ignoto, databile ai primi anni del XIV secolo.<br/>
- Chiesa di San Pietro a Treggiaia, piccola chiesa nella quale dal 2014 è stata ricollocata una Madonna col Bambino databile agli anni trenta del Trecento ed attribuita a Bernardo Daddi.<br/>

Parchi e luoghi pubblici<br/>

- Il parco pubblico attrezzato, situato tra Viale Europa e Via 2 giugno, occupa una vasta area recintata che si estende fino alla riva destra del Ciuffenna, all'interno della quale sono collocate varie infrastrutture: un ristorante pizzeria, un bar, un campo da calcetto, un campo da tennis e pallavolo, un campo da pallacanestro, un campo da calcio ed una piccola pista da pattinaggio. Sono presenti svariate aree verdi con panchine e giochi per bambini. All'esterno, nelle immediate vicinanze, si trova poi uno skate park, edificato recentemente. Il parco riveste un ruolo centrale per i cittadini di ogni fascia di età ed ogni anno ospita varie manifestazioni<br/>

Tradizioni e folclore<br/>

La festa del Patrono (sant'Antonio) viene celebrata il 13 giugno. La Processione di Gesù Morto è una rappresentazione liturgica oggi realizzata solo ogni sette anni, ma di antiche tradizioni. Ormai solo un ricordo è invece l'Infiorata del Corpus Domini, tenutasi per l'ultima volta nel 1965.<br/>
Cultura<br/>
Istruzione<br/>
Scuole<br/>

L'Istituto Comprensivo "Giovanni XXIII" è situato in Via Adige ed include i tre ordini di scuola: dell'infanzia, primaria e secondaria. È diretto dal preside Luca Decembri. Nel territorio è presente una scuola dell'infanzia privata e sono attivi numerosi servizi comunali (asili nido e CIAF, un servizio di doposcuola).<br/>
Eventi<br/>

La Festa del Perdono[11] costituisce la maggiore manifestazione fieristica del Valdarno e vanta origini antiche (1615). Si svolge ogni anno nel quarto fine settimana di settembre (il martedì di chiusura della Fiera deve finire entro il mese stesso) e ad essa segue, il lunedì, la tradizionale Fiera Nazionale degli Uccelli. Di tradizioni più recenti la fiera antiquaria che si svolge la seconda domenica di ogni mese.<br/>

Dal 2013 si svolge nel mese di marzo la Fiera Nazionale Primaverile degli Uccelli <br/>