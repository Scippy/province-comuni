<iframe src="https://www.google.com/maps/embed?pb=!1m18!1m12!1m3!1d5791.12904603872!2d11.68049494725416!3d43.469687970791476!2m3!1f0!2f0!3f0!3m2!1i1024!2i768!4f13.1!3m3!1m2!1s0x132bc0385ef64111%3A0x553080070191758a!2s52020%20Pergine%20Valdarno%20AR!5e0!3m2!1sit!2sit!4v1683119619263!5m2!1sit!2sit" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
<br/>
Pergine Valdarno (pronuncia: /ˈpɛrʤine/) è un municipio del comune italiano di Laterina Pergine Valdarno, nella provincia di Arezzo, in Toscana. Il municipio comprende anche le frazioni di Montalto, Pieve a Presciano e Poggio Bagnoli, per un totale di 3128 abitanti.<br/>

Fino al 31 dicembre 2017 è stato un comune autonomo. <br/>
Geografia fisica<br/>

Il territorio di Pergine Valdarno è posto quasi al centro del triangolo geografico delle province di Arezzo, Siena e Firenze, ed occupa una parte del sistema collinare tra il Valdarno e la Valdichiana alla sinistra del fiume Arno.<br/>
Storia<br/>
Toponimo<br/>

Il toponimo Pergine è ritenuto di origine etrusca, forse dal gentilizio etrusco Percenas o Percena,[6] si veda anche Percenna attestato ad Arezzo e a Budrio in provincia di Bologna, e oggi presente nel senese nel comune di Buonconvento con Percenna. Pergine ha un riscontro anche in Trentino in Pergine Valsugana, territorio della popolazione alpina dei Reti che parlava una lingua affine a quella etrusca.<br/>
Dalla preistoria all'epoca etrusca e romana<br/>

Le stazioni preistoriche rinvenute nelle terrazze adiacenti ai maggiori corsi d'acqua testimoniano la precoce frequentazione di questa zona da parte dell'uomo. Ma è stata soprattutto la civilizzazione etrusca e romana che ha lasciato significative impronte su questo territorio solcato da sempre da importanti direttrici viarie: lo stesso nome Pergine pare riconducibile alla matrice culturale etrusca. Tra le testimonianze del periodo romano spicca un bell'esemplare di lamina rinvenuta in località Bagno sulla quale compare un'iscrizione imprecatoria rivolta alla divinità delle acque chiamate "acquae ferventes sive nimfas".<br/>
Monumenti e luoghi d'interesse<br/>

- Chiesa di San Michele<br/>
- Santuario di Santa Maria della Neve<br/>
