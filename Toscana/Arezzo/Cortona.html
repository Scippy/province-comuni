<iframe src="https://www.google.com/maps/embed?pb=!1m18!1m12!1m3!1d5809.859579368354!2d11.983821247221792!3d43.273846696020335!2m3!1f0!2f0!3f0!3m2!1i1024!2i768!4f13.1!3m3!1m2!1s0x132bf97881a782d7%3A0x27cf7fa1dc70734e!2s52044%20Cortona%20AR!5e0!3m2!1sit!2sit!4v1683105766503!5m2!1sit!2sit" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
<br/>
Cortona ([korˈtoːna]) è un comune italiano di 21 144 abitanti della provincia di Arezzo in Toscana.<br/>

Antica lucumonia facente parte della dodecapoli etrusca, è situata a sud della provincia di Arezzo vicino al confine con la regione Umbria. <br/>
Geografia fisica<br/>
Territorio<br/>

Cortona si trova su una collina a quasi 500 metri sul livello del mare.<br/>

Come lo era per gli Etruschi, Cortona tutt'oggi si trova in una posizione strategica che permette, con brevi spostamenti, di raggiungere importanti centri artistici e culturali.<br/>
Clima<br/>
Lo stesso argomento in dettaglio: Clima della Toscana e Stazione meteorologica di Cortona.<br/>

Il territorio cortonese riflette il clima tipico delle zone sub-mediterranee appenniniche, presentando una piovosità minima nei mesi estivi e massima in quelli autunno-invernali. Le precipitazioni annue sono comprese fra i 500 e i 1500 mm. Le temperature nei mesi di luglio e agosto superano i 30 °C, mentre nel mese di gennaio possono arrivare al di sotto dello zero.<br/>
Dati<br/>

- Classificazione sismica: zona 2 (sismicità medio-alta), Ordinanza PCM 3519 del 28/04/2006<br/>
- Classificazione climatica: zona E, 2282 GR/G<br/>
- Diffusività atmosferica: media, Ibimet CNR 2002<br/>

Origini del nome<br/>

Il nome di Cortona (latino Cortōna, aggettivo etnico Cortonensis-es[7]) è attestato in etrusco nella forma Curtun in un'iscrizione votiva in bronzo del III secolo a.C. rinvenuta proprio a Cortona.[8] Secondo il linguista Helmut Rix, l'etnico in etrusco era curthute (curѳute), attestato come gentilizio in un'iscrizione proveniente da Chiusi<br/>
Storia<br/>

«Cortona: mamma di Troia e nonna di Roma.»<br/>
(Detto cortonese tratto dai vv. 163-171 del III libro dell'Eneide di Virgilio)<br/>
Periodo etrusco<br/>
La Tabula Cortonensis<br/>

Archeologicamente è documentata una presenza etrusca almeno fin dal tardo villanoviano, mentre manca un'evidenza archeologica di un'origine umbra della città.[14][15] Tra l'VIII e il VII secolo a.C., Cortona (Curtun in Etrusco) divenne un'importante lucumonia etrusca. Molto probabilmente, Cortona divenne una città molto potente grazie alla sua posizione strategica, che permetteva un ampio controllo dei territori che facevano parte della lucumonia.<br/>

Furono costruite proprio dagli Etruschi nel IV secolo a.C. le imponenti mura che circondano la città per circa tre chilometri, le tombe nobiliari "a melone" sparse nei dintorni della città e il monumentale altare funerario adornato da sfingi, esempio unico in Italia. A Cortona è stata ritrovata anche la Tabula Cortonensis, una lamina bronzea con una delle più lunghe iscrizioni in lingua etrusca.<br/>

Nel 310 a.C. molte città etrusche furono sottomesse a Roma. Cortona dunque stringerà un'alleanza con Roma, che però non fu rispettata e che porterà a un violento scontro nei pressi del Trasimeno.<br/>
Periodo romano

Cortona (Corito in lingua latina) perde molta della propria influenza sotto il dominio Romano. La Via Cassia, principale arteria romana che transitava per l'Etruria centrale, conduce direttamente da Chiusi ad Arezzo, non collegando direttamente Cortona.<br/>

Tracce della storia romana degne di interesse sono la presenza di strade basolate minori che solcano le montagne cortonesi, percorribili ancora oggi.<br/>

Nei nomi di alcune frazioni locali è possibile ritrovare tracce risalenti al periodo romano, in particolare la frazione di Metelliano, nome che è derivato dal toponimo della famiglia patrizia conosciuta come gens Metellia e Centoia, frazione che sorge su un antico posto di blocco nei pressi della via Cassia, sede di una Centuria, sotto-unità dell'esercito romano.<br/>

Segni tangibili del periodo romano sono riscontrabili dal passaggio di Annibale durante la seconda guerra punica. Poco distante avvenne la famosa battaglia del Trasimeno. Nei giorni a ridosso della battaglia Annibale cinse d'assedio e assaltò la città di Cortona. La frazione dell'Ossaia, poco distante dal campo della battaglia, prende questo nome perché in quel luogo vennero ammassati i resti dei caduti della battaglia divenendo appunto un Ossario.<br/>

Degna di nota anche la presenza dei resti di quella che era una sontuosa villa romana nei pressi della frazione Ossaia.<br/>

Nel 450 d.C. i Goti occuparono Cortona, facendole perdere sempre più la sua fama.<br/>
Età medievale<br/>

Le notizie dell'Alto Medioevo cortonese non sono molto chiare riguardo al ruolo della città durante la diffusione del cristianesimo. Infatti non è stato possibile stabilire se Cortona sia stata o meno sede vescovile. In seguito, è stata comunque sottoposta alla curia di Arezzo.<br/>

Dal XIII secolo in poi la città è un libero comune, governato da un podestà, che si allea con Perugia per difendersi dagli Aretini durante le lotte tra guelfi e ghibellini. Lo scontro tra guelfi e ghibellini caratterizza la storia duecentesca di Cortona. Nel 1232, alleati con i Fiorentini, i Cortonesi occupano la città rivale. Nel 1258 Cortona viene però occupata e saccheggiata dall'esercito aretino, aiutato dagli stessi ghibellini cortonesi. Tre anni dopo i guelfi di Cortona riprendono la città, grazie all'alleanza stretta con Siena. In questo periodo di lotte sanguinose si distingue l'opera di carità di santa Margherita da Cortona.<br/>

Nel XIV secolo, il pontefice Giovanni XXII eresse la diocesi di Cortona, compresa l'impossibilità di convivenza della città con il vescovado aretino.<br/>

Fino agli inizi del Quattrocento la città è affidata ai Casali, cui si deve l'omonimo palazzo.<br/>
Dal XV secolo al XIX secolo<br/>

Nel 1411 Cortona entra a far parte della Repubblica fiorentina e ne diviene una cittadina importante dal punto di vista militare in quanto punto cruciale della sua difesa, ma nel 1509, dopo un secolo di tranquillità, finisce nel mezzo della guerra tra l'esercito spagnolo e Firenze, subendo l'assalto del principe Filiberto d'Orange, onde Cosimo I de' Medici decide la costruzione della fortezza del Girifalco nel 1549 e Cortona diviene anche sede di un capitanato. Dal punto di vista artistico la città vive una stagione importante grazie ai soggiorni dell'Angelico e, sul volgere del secolo seguente, per la presenza del cortonese Luca Signorelli, tra i massimi pittori rinascimentali della sua epoca.<br/>

Nel 1737, con la morte di Gian Gastone de' Medici, in sostituzione dell'estinta dinastia medicea, subentrano gli Asburgo-Lorena come Granduchi di Toscana, che opereranno imponenti bonifiche alla campagna cortonese col miglioramento delle infrastrutture civili.<br/>

Nel 1727, nasce, per opera dei fratelli Venuti (Marcello, Filippo e Ridolfino), l'Accademia Etrusca, quale centro di ricerca ante litteram della civiltà etrusca, che per la sua innovatività richiama l'attenzione degli intellettuali di mezza Europa – l'Accademia di Cortona cura poi l'edizione italiana di opere di ampio spessore come il Dizionario Enciclopedico di Diderot – come Voltaire, Muratori, Pallottino e il grande archeologo-storico delle civiltà antiche Winckelmann.<br/>

Successivamente la città di Cortona conoscerà nuovamente la violenza quando le truppe di Napoleone nell'anno 1799, tentarono di occuparla. Cortona, quindi, restituita al Granducato di Toscana, si ribellerà anche a questo partecipando attivamente ai moti risorgimentali conclusisi col plebiscito del 1860, in cui i cortonesi sanciscono la loro definitiva appartenenza all'Italia unita.<br/>
Dagli inizi del XX secolo alla seconda guerra mondiale<br/>
Cortona in una pubblicazione del 1864<br/>

Nel XX secolo, la città – che dal punto di vista economico vive un momento di ordinato sviluppo, con la meccanizzazione delle campagne e, parallelamente, grazie al migliorato status sociale e finanziario, gode della valorizzazione dei suoi prodotti della terra, nonché della pregiata carne bovina di razza “chianina” – partecipa alle due tragiche guerre mondiali, pagando un alto tributo di sangue, coi suoi numerosi caduti.<br/>

Il 27 giugno 1944 a Falzano, frazione del comune, un gruppo di soldati tedeschi operò una feroce rappresaglia in risposta all'uccisione di due loro camerati (e al ferimento di un terzo) avvenuta il giorno precedente da parte dei partigiani. Furono uccisi dieci civili, alcuni dei quali fatti saltare con dell'esplosivo dopo essere stati rinchiusi nelle rovine di una casa bruciata il giorno prima. Il tenente della Wehrmacht Josef Scheungraber è stato riconosciuto colpevole del massacro e conseguentemente condannato all'ergastolo dal tribunale di Monaco di Baviera con una sentenza emessa il 10 agosto 2009, a 65 anni dalla strage; la sentenza di condanna tedesca segue quella precedentemente emessa dal Tribunale militare di La Spezia nel 2006[19] Così, malgrado la scempio nazista che la vede vittima della suddetta storica e sanguinaria rappresaglia, Cortona, miracolosamente risparmiata dai bombardamenti, scioglie il voto del suo vescovo che incarica il pittore Gino Severini d'elaborare le stazioni della Via Crucis in sinergia col mosaicista Romualdo Mattia. I lavori, espressione della cultura cubista e futurista della prima metà del secolo, sono visibili seguendo la via che parte da porta Berarda per raggiungere il santuario della Patrona, Santa Margherita. Un monumento per le vittime di questo crimine di guerra e per le vittime di tutti i crimini di guerra commessi dalla fanteria di montagna tedesca (Gebirgsjäger) in tutta Europa durante la seconda guerra mondiale è stato inaugurato a Mittenwald il 21 marzo 2010.<br/>
Simboli<br/>

Lo stemma, il gonfalone e la bandiera della Città di Cortona sono stati concessi con decreto del presidente della Repubblica del 22 aprile 2014.<br/>

«Stemma di rosso, al leone alato, d'argento, allumato di rosso, aureolato d'oro, tenente con entrambe le zampe anteriori, il libro chiuso, di verde, munito di due legacci d'oro e ornato da cinque borchie, poste quattro negli angoli e una centralmente, dello stesso, esso libro con il taglio di testa e quello davanti, visibili, d'oro; il tutto alla bordatura in filetto, dello stesso. Ornamenti esteriori da Città.»<br/>

Il gonfalone è un drappo di rosso. La bandiera è un drappo di rosso, caricato dallo stemma sopra descritto con l'iscrizione centrata in oro recante la denominazione della Città.<br/>
Onorificenze<br/>
Titolo di Città - nastrino per uniforme ordinaria 	Titolo di Città<br/>
	«città nobile, legge del Granducato di Toscana»<br/>
— 1º ottobre 1750<br/>
Monumenti e luoghi d'interesse<br/>
Architetture civili<br/>

- Palazzo Comunale sito in Piazza della Repubblica. Palazzo costruito nel Medioevo verso il XII secolo, sopra le rovine dell'antico Foro Romano nei pressi del punto d’incrocio degli antichi cardo e decumano.<br/>
- Villa Tommasi Aliotti<br/>
- Villa Passerini<br/>
- Villa Farina<br/>
- Villa Il Sodo<br/>

Architetture militari<br/>

- Rocca di Pierle castello in rovina nella frazione di Mercatale.<br/>

Aree archeologiche<br/>
Tanella di Pitagora<br/>

Il parco archeologico di Cortona conta 11 siti. Tra questi spicca il secondo tumulo del Sodo, un'imponente tomba arcaica (VI secolo a.C.) con una monumentale gradinata decorata da grandi gruppi scultorei:<br/>

- Tomba di Mezzavia<br/>
- Tumulo I del Sodo<br/>
- Tumulo II del Sodo<br/>
- Tanella Angori<br/>
- Tanella di Pitagora<br/>
- Tumulo di Camucia<br/>
- Villa di Ossaia<br/>
- Strada romana del Torreone<br/>
- Strada romana del monte Maestrino<br/>
- Strada romana di Teverina Bassa<br/>
- Cisterna Bagni di Bacco<br/>
- Tratto murario presso palazzo Cerulli-Diligenti<br/>
- Tratto murario presso palazzo Casali<br/>
- Mura etrusche<br/>
- Porta Bifora<br/>
- Volta a botte presso via Guelfa<br/>
- Museo dell'Accademia Etrusca e della città di Cortona<br/>
- Museo Paleontologico<br/>

Architetture religiose<br/>
La chiesa più importante della città: il duomo di Cortona<br/>
Basilica di Santa Margherita<br/>

- Duomo di Cortona<br/>
- Basilica di Santa Margherita<br/>
- Chiesa dello Spirito Santo<br/>
- Chiesa di San Benedetto<br/>
- Chiesa di San Cristoforo<br/>
- Chiesa di San Domenico<br/>
- Chiesa di San Filippo Neri<br/>
- Chiesa di San Francesco<br/>
- Chiesa di San Marco<br/>
- Chiesa di San Niccolò<br/>
- Chiesa di Santa Chiara<br/>
- Chiesa di Santa Maria Nuova<br/>
- Chiesa di Santa Maria delle Grazie al Calcinaio<br/>
- Ex chiesa del Gesù<br/>
- Abbazia di Farneta<br/>
- Convento delle Celle<br/>
- Chiesa di San Donnino (o della Madonna della Croce)<br/>
- Pieve di San Michele Arcangelo a Metelliano<br/>
- Santuario della Madonna del Bagno<br/>
- Chiesa di San Biagio a Pierle<br/>
- Chiesa di San Marco Evangelista<br/>
- Chiesa dei Santi Ippolito e Biagio<br/>
- Via Crucis di Gino Severini<br/>

Frazioni<br/>

- Adatti<br/>
- Barullo<br/>
- Battifollo<br/>
- Bocena<br/>
- Borgonuovo<br/>
- Cà di Masino<br/>
- Campaccio<br/>
- Camucia<br/>
- Cantalena<br/>
- Capazzano<br/>
- Capezzine<br/>
- Centoia<br/>
- Casale<br/>
- Casorbica<br/>
- Cegliolo<br/>
- Chianacce<br/>
- Cignano<br/>
- Cortoreggio<br/>
- Creti<br/>
- Falzano<br/>
- Farinaio<br/>
- Farneta<br/>
- Fasciano<br/>
- Fossa del Lupo<br/>
- Fratta<br/>
- Fratticciola<br/>
- Gabbiano<br/>
- Innaquatina<br/>
- La Dogana<br/>
- La Mucchia<br/>
- Mencaglia<br/>
- Mengaccini<br/>
- Mercatale<br/>
- Metelliano<br/>
- Mezzavia<br/>
- Monsigliolo<br/>
- Montalla<br/>
- Montanare<br/>
- Montecchio<br/>
- Mucchia<br/>
- Novelle<br/>
- Ossaia<br/>
- Pergo<br/>
- Pierle<br/>
- Pietraia<br/>
- Poggioni<br/>
- Portole<br/>
- Renaia<br/>
- Riccio<br/>
- Ronzano<br/>
- Ruffignano<br/>
- Salcotto<br/>
- San Donnino Val di Pierle<br/>
- San Lorenzo Rinfrena<br/>
- San Marco in Villa<br/>
- San Pietro a Cegliolo<br/>
- San Pietro a Dame<br/>
- Santa Caterina<br/>
- Sant'Andrea di Sorbello<br/>
- Sant'Angelo<br/>
- Scanizza<br/>
- Seano<br/>
- Sodo<br/>
- Tavarnelle<br/>
- Teccognano<br/>
- Terontola<br/>
- Teverina<br/>
- Tornia<br/>
- Torreone<br/>
- Valecchie<br/>
- Vallone<br/>

