<iframe src="https://www.google.com/maps/embed?pb=!1m18!1m12!1m3!1d11581.025609660195!2d11.60305102164991!3d43.47611920884373!2m3!1f0!2f0!3f0!3m2!1i1024!2i768!4f13.1!3m3!1m2!1s0x132bc732e941650d%3A0x7ac4592b6191f8de!2s52021%20Bucine%20AR!5e0!3m2!1sit!2sit!4v1683036368945!5m2!1sit!2sit" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
<br/>
Bucine (pronuncia Bùcine) è un comune italiano di 9 955 abitanti[2] della provincia di Arezzo in Toscana. <br/>
Storia<br/>
Bucine, la Valdambra ed i monti del Chianti; sullo sfondo da sinistra le frazioni di Duddova e Cennina<br/>

Posto nella fascia dove gli estremi monti del Chianti vanno a toccare la valle superiore dell'Arno, lungo il percorso del torrente Ambra nell'omonima valle, il territorio del Comune di Bucine ha avuto insediamenti ed è stato zona di transito fin dal periodo romano (come testimonia l'antico ponte di Pogi). Collocate a poche decine di chilometri da centri importanti come Firenze, Arezzo e Siena, Bucine e la Valdambra hanno ricoperto dall'Età Romanica in poi un importante ruolo di territorio di confine. Nel Medioevo le sorti dell'attuale Comune furono infatti determinate dalle potenti famiglie che avevano i loro possedimenti lungo le meravigliose colline che accompagnano l'Ambra verso l'Arno. A partire dal XIII secolo i Conti Guidi di Modigliana possedevano la parte riguardante Bucine, Pogi, Torre S. Reparata, Galatrona, oltre che Caposelvi e Rendola, tutti castelli che dal 1208 vennero organizzati sotto lo Statuto della Val d'Ambra e che nel 1225 gli stessi Guidi misero sotto la protezione del Comune di Arezzo e del suo Visconte, Orlando degli Albergotti. Nello stesso periodo gli Ubertini di Chitignano possedevano invece l'Alta Valle che comprendeva Ambra, Rapale, Sogna, Badia a Ruoti e Pietraviva. L'Abbazia di S. Maria d'Agnano aveva giurisdizione oltre che sul Comune omonimo anche su Capannole, Castiglion Alberti e S. Pancrazio. Anche i Tarlati di Arezzo avevano possessi in queste terre, e intorno al 1325 si impadronirono con le armi del castello di Bucine, strappandolo ai Guidi. Gli interessi di tanti feudatari però si scontrarono inevitabilmente con la politica espansionistica della Repubblica Fiorentina e a partire dal 1335 i territori di Bucine, Cennina, Galatrona, Torri, Rendola, S. Reparata e quelli della Valdambra Fiorentina entrarono a far parte del dominio di Firenze e vennero organizzati in Podesteria (l'annessione fu sancita dal trattato di Sarzana nel 1353). La Repubblica Fiorentina continuò nei decenni successivi il suo progressivo inserimento nella zona, formando nel 1360 una "Lega" che prese appunto il nome di "Valdambra" e conquistando negli anni a cavallo fra il XIV e XV secolo anche l'alta Valdambra che era rimasta dominio degli Ubertini.<br/>
Il torrente Ambra<br/>

Nel 1645 Ferdinando II dei Medici eresse in feudo il Comune di Bucine e ne investì con titolo di Marchesato Giulio Vitelli (9 settembre 1646), investitura che fu poi rinnovata nel 1738 a vantaggio di Niccolò Vitelli i cui discendenti lo ebbero fino al 1778. Il resto della Valdambra rimase invece una Podesteria formata solo dal territorio dei Cinque Comuni Distrettuali. Nel periodo della dominazione francese, la Comunità di Bucine assunse l'organizzazione amministrativa delle "mairies" e fu compresa fino al 1811 nel Dipartimento della Prefettura dell'Arno e nel Circondario di Arezzo. Successivamente venne ricostruita la Podesteria del Bucine Valdambra nella sua circoscrizione originaria comprendendo un territorio di ben ventiquattro comuni, motivo per cui anche l'attuale Comune è rimasto molto esteso. Nacquero e vissero in questa terra Gregorio Stendardi, detto Goro da Montebenichi, capitano di ventura che militò per la Repubblica Fiorentina all'ordine di Francesco Ferrucci nel 1529; Niccolò Angeli, detto Angelo Buccinese, insigne latinista (XVI secolo); Sanleolini da San Leolino, letterato e poeta vissuto nel XVIII secolo.<br/>

Al plebiscito del 1860 per l'annessione della Toscana alla Sardegna i "si" non ottennero la maggioranza degli aventi diritto (720 su totale di 1949), con un astensionismo da record.<br/>
Onorificenze<br/>
Bucine, nevica sul palazzo podestarile della frazione di San Pancrazio, del XVII secolo, tristemente noto per l'eccidio nazista del 1944<br/>

Il Comune è stato insignito della Medaglia d'oro al valor civile per atti di abnegazione durante il secondo conflitto mondiale.<br/>
Medaglia d'oro al valor civile - nastrino per uniforme ordinaria 	Medaglia d'oro al valor civile<br/>
	«Strenuamente impegnato nella lotta di liberazione, sopportava stoicamente, con il sacrificio di tutti i cittadini, crudeli rappresaglie del nemico invasore; offriva alla causa della Patria la vita di molti suoi figli migliori, mantenendo intatta la fede nei supremi valori di libertà.»<br/>
— 1943-1944<br/>
Monumenti e luoghi d'interesse<br/>
Architetture religiose<br/>

- Chiesa di Santa Maria Assunta<br/>
- Abbazia di Santa Maria di Agnano<br/>
- Chiesa dei Santi Tiburzio e Susanna<br/>
- Chiesa della Compagnia della Visitazione<br/>
- Badia di San Pietro a Ruoti<br/>
- Chiesa di San Giovanni Battista<br/>
- Chiesa di San Salvatore<br/>
- Chiesa di San Quirico (Bucine)<br/>
- Pieve di San Giovanni Battista a Galatrona<br/>
- Santuario di Santa Maria della Ginestra<br/>
- Pieve di Santa Maria Assunta in Altaserra<br/>
- Chiesa di San Leolino<br/>

Architetture civili<br/>

- Municipio Palazzo comunale - Palazzo del Podestà<br/>
- Teatro comunale<br/>
- Teatro della Società filodrammatica<br/>
- Ponte romano di Pogi<br/>
- Viadotto ferroviario di Bucine<br/>
- Resti ponte medievale sull'Ambra a Bucine<br/>
- Castello di Lupinari<br/>

Architetture militari<br/>

- Castello di Cennina<br/>
- Castelletto di Montebenichi<br/>
- Torre di Galatrona<br/>
- Mura di San Leolino<br/>
- Resti rocca medievale di Sogna<br/>
- Resti di mura e borgo fortificato Rapale<br/>