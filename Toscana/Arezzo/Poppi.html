<iframe src="https://www.google.com/maps/embed?pb=!1m18!1m12!1m3!1d23063.792295298495!2d11.74056800261319!3d43.731866210438845!2m3!1f0!2f0!3f0!3m2!1i1024!2i768!4f13.1!3m3!1m2!1s0x132b9edca57ad35b%3A0xf161bc630154c409!2s52014%20Poppi%20AR!5e0!3m2!1sit!2sit!4v1683183766595!5m2!1sit!2sit" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
<br/>
Poppi (/ˈpoppi/) è un comune italiano di 5 816 abitanti della provincia di Arezzo in Toscana. Il comune è inserito nell'elenco dei borghi più belli d'Italia. <br/>
Origini del nome<br/>

Il toponimo deriva da una forma latina Puppī, ricondotto a un nome personale latino Pūpius o Pūppius[8] oppure a un antroponimo longobardo Poppo.<br/>
Storia<br/>

La storia del paese è strettamente legata alle vicende della famiglia dei conti Guidi, che lo dominarono dal 1191 fino al 1440 quando divenne sede del vicario della Repubblica di Firenze. Alla famiglia dei conti Guidi si deve la struttura dell'attuale borgo medioevale: fu infatti il conte Simone da Battifolle, che nel 1200 iniziò la trasformazione del cassero del castello in residenza signorile di città e nel 1261 fece costruire l'attuale cerchia muraria con le cinque porte di accesso al paese oggi ridotte a quattro.<br/>

Nel castello di Poppi soggiornò nel 1307 e poi nel 1311 Dante Alighieri. Oggi nei saloni del castello vengono ospitate numerose mostre di opere d'arte e si svolgono convegni e spettacoli musicali. Percorrendo la cinta muraria che ancora oggi in gran parte circonda il paese si nota come questo sia stato costruito con una singolare forma ad "L" i cui poli d'assetto urbano sono da un lato il castello dei conti Guidi e dell'altro l'abbazia di San Fedele. Per raggiungere Poppi dalla strada statale si attraversa l'abitato di Ponte a Poppi, nato come mercatale del castello e oggi sede dell'espansione moderna del paese, ed il ponte sul fiume Arno.<br/>
Simboli<br/>

Lo stemma comunale è stato riconosciuto con decreto del capo del governo del 23 giugno 1929.<br/>

«D'argento, ai due leoni d'oro, affrontati, sostenenti un giglio di Firenze di rosso. Ornamenti esteriori da Comune.»<br/>

Il gonfalone, concesso con D.P.R. 22 dicembre 1979, è un drappo di rosso.<br/>
Monumenti e luoghi d'interesse<br/>
Il castello<br/>

- Castello dei conti Guidi<br/>
- Chiesa di Santa Maria Assunta e San Bartolomeo<br/>
- Pieve di Santa Maria<br/>
- Palazzo Crudeli<br/>
- Eremo di Camaldoli<br/>
- Monastero di Camaldoli<br/>
- Convento di Certomondo<br/>
- Convento dei Frati Minori Cappuccini e Chiesa del Sacro Cuore di Gesù<br/>
- Chiesa di San Matteo<br/>
- Chiesa della Madonna del Morbo<br/>
- Chiesa di San Fedele<br/>
- Monastero delle Camaldolesi e Chiesa della Santissima Annunziata<br/>
- Propositura dei Santi Marco e Lorenzo<br/>
- Museo permanente: Affaire Crudeli & Human Rights, presso il Castello dei conti Guidi<br/>