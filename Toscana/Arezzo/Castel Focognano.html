<iframe src="https://www.google.com/maps/embed?pb=!1m18!1m12!1m3!1d1443.3859781880788!2d11.785202388959801!3d43.65291268344789!2m3!1f0!2f0!3f0!3m2!1i1024!2i768!4f13.1!3m3!1m2!1s0x132b99f20dd6d581%3A0xc7db97790dbbeb6a!2s52016%20Castel%20Focognano%20AR!5e0!3m2!1sit!2sit!4v1683037243383!5m2!1sit!2sit" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
<br/>
Castel Focognano è un comune italiano sparso di 2 951 abitanti della provincia di Arezzo in Toscana.<br/>

Ha come capoluogo la cittadina di Rassina (pronunciare Ràssina), ma il comune prende il nome di una frazione. <br/>
Storia<br/>

I primi residenti della zona sono gli antichi Etruschi, la cui presenza è testimoniata dai tanti monumenti presenti in zona. È assodato storicamente che in lingua etrusca la parola "etrusco" si dicesse Rassna o Rassena.<br/>
Durante la seconda guerra mondiale, che causò numerose vittime tra la popolazione civile, Rassina diventa un importante centro di rifugio per i partigiani e per i soldati americani in ritirata dai combattimenti sulle colline casentinesi.<br/>
Nel 1946, con l'avvento della Repubblica, lo sviluppo economico del comune riprende; negli anni del boom economico, Rassina è al centro di grandi investimenti volti a dar vita ad una delle più importanti industrie per l'estrazione e la lavorazione del calcio in Europa. Il cementificio, costruito negli anni '60-'70, diventa il motore economico di tutta la zona dando così vita ad una sempre più fiorente attività economica.<br/>
Nel 1992 Rassina viene afflitta da un'inondazione di grosse proporzioni dell'Arno, che causa gravi danni alle strutture, ma nessun ferito.<br/>
Socana<br/>

Socana, nel comune di Castel Focognano, conta 2.600 anni di storia. Qui si leggono tre civiltà: l'etrusca, la romana e la cristiana. Nel corso dei lavori di restauro eseguiti negli anni 1966-72 sono venuti alla luce il tempio etrusco lungo 40 metri e largo 18,40, i dodici scalini del tempio, davanti al tempio l'ara etrusca. Il tempio è orientato ad est ed era dedicato a Tinia e Minerva. L'ara è a pianta rettangolare ed è lunga 4,99 per 3,75 metri. Presenta al centro una cavità rotondeggiante ed è costruita a tre piani con pietre legate tra loro da grappe di piombo. Nell'ara si sacrificavano capretti, agnelli e cinghiali: di questi animali si sono trovati ossa e denti. Nello scavo sono venute alla luce anche venti antefisse, alcune con bella policromia risalenti al V-IV secolo a.C., altre a testa di Minerva, risalenti al II secolo a.C. A lato del tempio sono state recuperate tre ruote circolari in pietra fetida: la piccola con la scritta "arut creine", le due grandi con molte parole etrusche. Davanti all'ara si trovano alcune stanze di epoca romana e la torre cilindrica che risale al I secolo a.C.: era una torre di segnalazione e verso Arezzo se ne trovano altre cinque. Di giorno si segnalava con gli specchi, di notte con il fuoco (fiaccole luminose). Sopra il tempio etrusco i cristiani hanno costruito tre chiese nel V, VII e X secolo. Il sito è una chiara testimonianza di religiosità etrusca, strettamente legata ad altri luoghi di culto della valle come quello del Monte Falterona e la sua stipe votiva, in alto Casentino.<br/>
Simboli<br/>

Lo stemma comunale è stato riconosciuto con D.P.C.M. del 16 settembre 1953.<br/>

«D'azzurro, alla torre merlata a due piani, cimata da una bandiera bifida d'argento, alla croce di rosso, accompagnata in punta da un fuoco al naturale. Ornamenti esteriori da Comune.»<br/>

Il gonfalone, concesso con D.P.R. del 31 luglio 1954, è un drappo di azzurro.<br/>
Monumenti e luoghi d'interesse<br/>

- Badia a Cornano<br/>
- Chiesa delle Sante Flora e Lucilla<br/>
- Pieve di Sant'Antonino a Socana<br/>
- Pieve di Sant'Eleuterio<br/>
- Santuario della Madonna delle Grazie a San Martino<br/>
- Mulino del Bonano<br/>