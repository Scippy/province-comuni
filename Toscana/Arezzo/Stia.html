<iframe src="https://www.google.com/maps/embed?pb=!1m18!1m12!1m3!1d11518.514116458608!2d11.697345821867659!3d43.8013206245451!2m3!1f0!2f0!3f0!3m2!1i1024!2i768!4f13.1!3m3!1m2!1s0x132b75548f7ab95f%3A0xaf9a5b8748af77!2s52017%20Stia%20AR!5e0!3m2!1sit!2sit!4v1683202878091!5m2!1sit!2sit" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
<br/>
Stia è una frazione del comune sparso di Pratovecchio Stia. Nel 2011 il suo territorio comunale contava 2 990 abitanti. Dal 1º gennaio 2014 il comune di Stia è stato oggetto di una fusione amministrativa con il comune di Pratovecchio, con la conseguente nascita del comune di Pratovecchio Stia. <br/>
Storia<br/>

Nel Medioevo era denominata Palagio (dal ricco palazzo del conte Baldino del 1230), e fu residenza di un ramo dei conti Guidi. Nel 1402 passò a Firenze col nome di Palagio Fiorentino, usato fino al Settecento.[5] Ha svolto un ruolo importante nell'economia locale la produzione del panno casentino, per la fabbricazione del quale venne costruito e più volte ampliato un importante lanificio.<br/>

Dal 1976 si tiene a Stia la Biennale europea dell'arte fabbrile[6], alla quale si è successivamente aggiunto anche il Campionato del mondo di forgiatura.<br/>
Simboli<br/>
Gonfalone dell'ex comune<br/>
Stemma dell'ex comune<br/>

Lo stemma comunale si blasonava:<br/>

«inquartato: nel primo, di azzurro, alla pianura erbosa e seduto sopra di essa un vecchio di carnagione, con la mano destra appoggiata ad un'anfora dalla quale sgorga il fiume (rappresentazione del fiume Arno); nel secondo, d'azzurro, al leone di rosso, tenente nelle branche anteriori una bandiera d'argento, caricata di un giglio di rosso; nel terzo, d'oro, al castello di rosso, accompagnato in capo da una stella d'argento e da un giglio di rosso; nel quarto, d'azzurro, all'agnello d'argento, tenente una bandiera dello stesso, caricata di una croce di rosso.»<br/>

Il gonfalone era un drappo partito di azzurro e di bianco.<br/>
Onorificenze<br/>
Medaglia d'argento al valor civile - nastrino per uniforme ordinaria 	Medaglia d'argento al valor civile<br/>
	«La popolazione della cittadina toscana, animata da fiera ostilità nei confronti del regime fascista, partecipava con eroica determinazione alla Resistenza. Oggetto di violenti bombardamenti e feroci rappresaglie da parte delle truppe tedesche, la frazione di Vallucciole fu teatro di una delle più atroci stragi nazi-fasciste, nella quale furono trucidati centootto civili, tra cui molte donne e bambini. Ammirevole esempio di spirito di sacrificio ed amor patrio. 13 aprile 1944 - Frazione di Vallucciole - Stia (AR)»<br/>
— 27 ottobre 2011<br/>


Monumenti e luoghi d'interesse<br/>

- Fontana in Piazza Tanucci<br/>
- Pieve di Santa Maria Assunta<br/>
- Oratorio della Madonna del Ponte<br/>
- Santuario di Santa Maria delle Grazie<br/>
- Chiesa di Santa Cristina, a Papiano<br/>
- Chiesa di San Lorenzo, a Porciano<br/>
- Chiesa di Sant'Andrea Corsini, a Gaviserri<br/>
- Chiesa dei Santi Primo e Feliciano a Vallucciole, con il sacrario delle vittime dell'eccidio di Vallucciole all'interno della chiesa<br/>
- Oratorio di Santo Stefano a Tuleto<br/>
- Maestà di Montalto<br/>
- Palagio Fiorentino<br/>
- Castello di Porciano<br/>
- Castello di Urbech<br/>
- Ponte sul torrente Gravina<br/>
- Ponte sul torrente Genia presso località Le Molina<br/>
- Cimitero monumentale (Via Roma)<br/>
- Fontana (Piazza Tanucci)<br/>
- Ospedale dei Santi Jacopo e Filippo (Pescaia)<br/>
- Oratorio della Madonna della Pace<br/>
- Lanificio di Stia (sede del Museo dell'arte della lana)<br/>
- Ponte Canale sullo Staggia nelle vicinanze dell'abitato di Papiano<br/>
	
Cultura<br/>
Il campanile della pieve di Santa Maria Assunta<br/>
Musei<br/>

- Museo d'arte contemporanea (Palagio Fiorentino)<br/>
- Museo del bosco e della montagna (Museo dello sci)<br/>
- Porciano - Museo del Castello di Porciano<br/>
- Museo ornitologico "Carlo Beni"<br/>
- Museo dell'arte della lana - lanificio di Stia<br/>