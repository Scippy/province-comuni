<iframe src="https://www.google.com/maps/embed?pb=!1m18!1m12!1m3!1d5850.173714686402!2d11.679233098993448!3d42.849899134606126!2m3!1f0!2f0!3f0!3m2!1i1024!2i768!4f13.1!3m3!1m2!1s0x13291574dd2040ad%3A0x1badc7ab6205549a!2s53025%20Piancastagnaio%20SI!5e0!3m2!1sit!2sit!4v1686668264652!5m2!1sit!2sit" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe><br/><br/><br/>Piancastagnaio è un comune italiano di 3 898 abitanti della provincia di Siena in Toscana.<br/><br/>Costituisce l'estremità meridionale della provincia d'appartenenza. <br/>Storia<br/><br/>La zona di Piancastagnaio faceva parte dei terreni di cui era dotata, sin dall'VIII secolo, l'abbazia di San Salvatore, da cui ha preso nome il vicino paese. Alla fine del XII secolo a Piancastagnaio esisteva già una piccola cinta muraria fortificata che racchiudeva la parte più alta dell'attuale centro storico. Nel secolo seguente, con lo sviluppo economico e la nascita del Comune, l'abitato si estese molto oltre queste mura.<br/><br/>Piancastagnaio, come altre zone appartenenti all'abbazia, fu ottenuto in feudo dai conti Aldobrandeschi di Sovana che, subito minacciati da Siena e da Orvieto, finirono col diventare feudatari di Siena nella seconda metà del XIII secolo. Estintisi gli Aldobrandeschi (del ramo di Sovana) nel 1284, di nuovo Siena e Orvieto si contesero la zona. Orvieto prevalse nella prima metà del XIV secolo, poi Siena, minacciata però dagli Orsini di Pitigliano. Non senza diffidenze e ostilità, il comune di Piancastagnaio fini, nella prima metà del XV secolo, a far parte della Repubblica di Siena (1440), che inviava un podestà.<br/><br/>Il comune si era formato nel corso del XIII secolo, come espressione della comunità di interessi tra artigiani, allevatori e coltivatori (grande valore avevano i boschi di abeti di alto fusto, richiesti per gli alberi delle navi e per l'edilizia). Troppo debole per mirare ad una vera indipendenza politica, il comune si preoccupò costantemente di avere una protezione che, in cambio di un tributo e dell'uso della rocca, lo difendesse militarmente, ma rispettasse l'autonomia amministrativa ed economica.<br/><br/>Piancastagnaio rimase fedele a Siena, finché questa fu sopraffatta da Firenze (resa di Montalcino, 1559). Nel 1601 il granduca di Toscana concesse Piancastagnaio in feudo al marchese Giovanni Battista Bourbon del Monte, già generale delle fanterie della repubblica veneta. Con lui ed i suoi successori il Marchesato di Piancastagnaio ebbe definiti i suoi confini territoriali che ancora oggi permangono. Il marchese concesse denari per gli interventi di riparazione della chiesa della Madonna di San Pietro e del convento di San Bartolomeo, fece impiantare cento castagni da frutto e realizzò il suo palazzo granducale coronato da magnifici giardini. Il dominio dei feudatari cessò nel 1777.<br/>Monumenti e luoghi d'interesse<br/>La chiesa di San Filippo Neri<br/>La rocca negli anni venti<br/>Il lavatoio pubblico ottocentesco<br/>Architetture religiose<br/><br/>- Chiesa della Madonna delle Grazie<br/>- Chiesa di San Filippo Neri<br/>- Chiesa di San Francesco<br/>- Pieve di Santa Maria Assunta<br/>- Santuario della Madonna di San Pietro<br/>- Chiesa del Sacro Cuore di Gesù a Casa del Corto<br/>- Chiesa di Santa Maria delle Grazie a Saragiolo<br/>- Chiesa del Crocifisso a Tre Case<br/><br/>Architetture civili<br/><br/>- Palazzo Bourbon Del Monte<br/>- Rocca aldobrandesca<br/>- Cinema Teatro Comunale<br/>- Monumento ai partigiani Florindo Guerrini e Libero Stolzi<br/>- Monumento al Minatore<br/><br/>Altro<br/><br/>- Piatto delle Streghe<br/>- Scala Santa<br/>- Lavatoio pubblico<br/><br/>Aree naturali<br/><br/>- Leccio di San Francesco<br/>- Miniere del Siele<br/>- Riserva naturale del Pigelleto<br/><br/>Tradizioni e folclore<br/><br/>Dal 1954 il 18 agosto si tiene il Palio di Piancastagnaio, che viene assegnato mediante una corsa di cavalli a pelo tra le quattro contrade del paese (Borgo, Castello, Coro e Voltaia).Una tradizione molto importante è quella della maga della sfera, figura mitologica greca che si festeggia il 15 maggio.. La competizione ha luogo presso lo stadio comunale di Piancastagnaio, che nella circostanza viene adibito a ippodromo mediante posa di una pista sabbiosa attorno al campo da calcio.<br/>Cultura<br/>Teatro<br/><br/>A Piancastagnaio è situato il Teatro Comunale.<br/>Geografia antropica<br/><br/>Il comune di Piancastagnaio è costituito dal capoluogo, a sua volta suddiviso in quattro contrade, da una frazione e da sei località.<br/>Contrade<br/>Palazzo Bourbon Del Monte a piazza Belvedere<br/><br/>Il borgo di Piancastagnaio è suddiviso in quattro contrade storiche:<br/><br/>- Borgo (colori giallo-blu, stemma "cavallo saliente-rampante voltato a sinistra")<br/>- Castello (colori rosso-verde, stemma "castello a due torri di cui il mastio a destra")<br/>- Coro (colori rosso-nero, stemma "aquila ad ali aperte e testa voltata a destra")<br/>- Voltaia (colori bianco-nero, stemma "quercia sotto ad una porta ad arco")<br/><br/>Frazioni<br/><br/>L'unico centro abitato del comune riconosciuto come frazione è quello di Saragiolo (901 m s.l.m., 352 abitanti).<br/><br/>Dista 5 km dal capoluogo e segna il confine fra le provincie di Siena e Grosseto. Situato nei pressi delle miniere mercurifere del Monte Amiata, ma da sempre terra di emigrazione, ha raggiunto una popolazione di circa 1 000 abitanti negli anni sessanta del XX secolo, ma in seguito alla crisi mercurifera del decennio successivo e alla chiusura degli impianti minerari la popolazione è gradualmente diminuita. Il 27 gennaio 1973 a Saragiolo venne costituito dai sindacati confederali il Comitato Interprovinciale Federativo del Monte Amiata: nell'atto costitutivo dell'ente fu respinto il giudizio di crisi irreversibile del settore mercurifero con scarsi risultati finali.<br/><br/>Dipendenti da Saragiolo sono il piccolo nucleo abitato di La Valetta (930 m s.l.m., 44 abitanti) e la località di Pietralunga.<br/>Altre località del territorio<br/><br/>Le altre sei località del comune di Piancastagnaio sono:<br/><br/>- Capannacce (750 m s.l.m., 25 abitanti)<br/>- Casa del Corto (358 m s.l.m., 26 abitanti), località ricca di insediamenti industriali e sede della parrocchia del Sacro Cuore di Gesù.<br/>- Casetta (750 m s.l.m., 23 abitanti)<br/>- Pietralunga (900 m s.l.m.), piccola località compresa nel centro abitato di Saragiolo.<br/>- Quaranta (956 m s.l.m., 69 abitanti)<br/>- Tre Case (842 m s.l.m., 97 abitanti), dove si trovano la chiesa del Crocifisso e "il leccio di San Francesco", uno dei più grandi d'Italia e catalogato come pianta monumentale.