<iframe src="https://www.google.com/maps/embed?pb=!1m18!1m12!1m3!1d11661.932909519395!2d11.47859392872935!3d43.05230338818948!2m3!1f0!2f0!3f0!3m2!1i1024!2i768!4f13.1!3m3!1m2!1s0x1329707a2629dac5%3A0xbae077b4c2b83b17!2s53024%20Montalcino%20SI!5e0!3m2!1sit!2sit!4v1686667399486!5m2!1sit!2sit" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe><br/><br/><br/>Montalcino è un comune italiano di 5 631 abitanti della provincia di Siena in Toscana. Per estensione territoriale, risulta essere il comune più grande della provincia.<br/><br/>È una località nota per la produzione dei vini Brunello di Montalcino e del Rosso di Montalcino. Si colloca nel territorio a nord-ovest del Monte Amiata, alla fine della val d'Orcia, sul confine amministrativo con la provincia di Grosseto. <br/>Geografia fisica<br/>Territorio<br/><br/>Il paesaggio si distende su un sistema collinare; nella zona del centro il paese sorge ad un'altitudine di 564 m s.l.m., ma in alcuni punti della zona si superano i 600 m s.l.m. come poggio Osticcio (624 m s.l.m.), il passo del Lume Spento (621 m s.l.m.) e il poggio Civitella (661 m s.l.m.) dove è situata un'antica fortezza etrusca.<br/>Clima<br/><br/>- Diffusività atmosferica: media, Ibimet CNR 2002<br/><br/>Storia<br/>Veduta dell'abitato di Montalcino<br/>Vista da Montalcino<br/><br/>La collina su cui si trova Montalcino è stata abitata probabilmente già in epoca etrusca, come dimostra il sito vicino di Poggio Civitella.<br/><br/>Montalcino è menzionato per la prima volta in un documento del 29 dicembre 814, quando l'imperatore Ludovico il Pio concesse il territorio sub monte Lucini all'abate della vicina abbazia di Sant'Antimo.<br/><br/>Sull'origine del nome di Montalcino esistono almeno due ipotesi. Alcuni ritengono derivi dal Mons Lucinus citato nel documento dell'814, nome in onore dalla dea Lucina o riferimento alla parola latina lucus, che significa "bosco sacro", o più genericamente "piccolo bosco". Altri, invece, fanno derivare il toponimo da Mons Ilcinus, dal latino mons (monte) e ilex (leccio), cioè "monte dei lecci", pianta assai diffusa nella zona rappresentata anche nello stemma cittadino. Con il trascorrere dei secoli il nome, ad ogni modo, si sarebbe poi trasformato, da Mons Lucinus o Mons Ilcinus, in Mons Elcinus e successivamente nell'attuale Montalcino.<br/><br/>Il primo nucleo abitativo si ritiene risalga al X secolo. In questo periodo la popolazione ebbe un notevole incremento demografico quando si trasferirono in città gli abitanti di Roselle. Il nucleo abitativo originario si sarebbe esteso nel corso dei secoli fino a raggiungere, nel XIV secolo, le dimensioni attuali.<br/><br/>Grazie alla posizione della città, dominante la cima di una collina, dai suoi viali la vista può spaziare sulle valli dell'Ombrone e dell'Asso.<br/><br/>In epoca medievale l'attività economica prevalente era la conceria e Montalcino disponeva di numerose fabbriche per la lavorazione del cuoio, fabbriche che erano celebri per la qualità dei loro prodotti. In seguito, com'è successo a molti centri abitati della provincia di Siena, anche Montalcino conobbe una gravissima crisi economica e demografica.<br/><br/>Come molti dei borghi medievali della Toscana, Montalcino ha vissuto lunghi periodi di pace che hanno consentito agli abitanti una certa prosperità. Questa pace e il relativo benessere, tuttavia, sono stati interrotti da una serie di episodi estremamente violenti.<br/><br/>Nel corso del tardo Medioevo Montalcino era ancora un comune indipendente di notevole importanza grazie alla sua posizione sulla vecchia Via Francigena, la strada principale tra la Francia e Roma, ma col passare del tempo entrò nell'orbita della potente Siena.<br/><br/>Come un satellite di Siena, al momento della battaglia di Montaperti 1260, Montalcino fu profondamente coinvolto nei conflitti in cui anche Siena era implicata, in particolare in quelli con la città di Firenze nel corso del XIV secolo e del XV. Come molte altre città dell'Europa centrale e dell'Italia settentrionale, la città è stata anche interessata dalle lotte intestine tra i ghibellini e i guelfi (rispettivamente sostenitori del Sacro Romano Impero i ghibellini e sostenitori del Papato i guelfi). Fazioni dei due schieramenti controllarono la città in diversi momenti alla fine del periodo medievale.<br/><br/>Dopo la caduta di Siena nel 1555 i nobili senesi si arroccarono in città per 4 anni con la speranza di poter un giorno ritornare a Siena, dando vita alla Repubblica di Siena riparata in Montalcino. Ma alla fine anche Montalcino entrò a far parte del Granducato di Toscana fino all'Unità d'Italia 1861.<br/><br/>La situazione è radicalmente cambiata nella seconda metà del XX secolo. Nel caso di Montalcino la sua fortuna è stata quella di trovarsi al centro di una delle più importanti zone di coltivazione di uva. Il territorio, infatti, è celebrato per la presenza di vigneti di Sangiovese dai quali si ottiene il famoso Brunello di Montalcino e che vengono utilizzati, inoltre, per la produzione di due altri DOC: il Rosso di Montalcino e il Sant'Antimo.<br/><br/>Il 1º gennaio 2017 il comune di Montalcino si è fuso con quello di San Giovanni d'Asso; il nuovo comune ha mantenuto la denominazione di Montalcino. Con questa fusione il nuovo comune è diventato il 36º comune più grande d'Italia per estensione, nonché il 5º della Toscana e il 1º della provincia di Siena.<br/>Monumenti e luoghi d'interesse<br/>La fortezza di Montalcino<br/>Architetture religiose<br/>Palazzo dei Priori<br/>Chiesa di Sant'Agostino<br/>Duomo di Montalcino<br/>Lo stesso argomento in dettaglio: Duomo di Montalcino.<br/><br/>Principale edificio religioso del comune, è concattedrale dell'arcidiocesi di Siena-Colle di Val d'Elsa-Montalcino. Dedicato al Santissimo Salvatore, è stato originariamente costruito nel XIV secolo, ma si presenta in stile neoclassico a causa dei lavori di ristrutturazione che ha subito nei primi anni del XIX secolo sotto la direzione dell'architetto senese Agostino Fantastici.<br/>Chiese parrocchiali<br/><br/>- Chiesa di Sant'Egidio<br/>- Chiesa di San Lorenzo a Monterongriffoli<br/>- Chiesa di Santa Maria Maddalena a Torrenieri<br/>- Pieve di San Giovanni Battista a San Giovanni d'Asso<br/>- Pieve di San Michele Arcangelo a Sant'Angelo in Colle<br/>- Pieve della Santissima Annunziata a Montisi<br/>- Pieve dei Santi Filippo e Giacomo a Castelnuovo dell'Abate<br/><br/>Altre chiese<br/>Chiese di Montalcino<br/><br/>- Chiesa dei Bianchi<br/>- Chiesa del Corpus Domini<br/>- Chiesa della Madonna del Soccorso<br/>- Chiesa di San Francesco<br/>- Chiesa di San Lorenzo in San Pietro<br/>- Chiesa di Sant'Agostino<br/>- Chiesa di Sant'Antonio Abate<br/>- Chiesa di Santa Croce<br/>- Chiesa di Santa Maria delle Grazie<br/><br/>Chiese nelle frazioni<br/><br/>- Pieve dei Santi Biagio e Donato a Camigliano<br/>- Chiesa di San Michele, in località Castiglione del Bosco<br/>- Pieve di San Sigismondo a Poggio alle Mura<br/>- Chiesa della Madonna della Misericordia a Sant'Angelo in Colle<br/>- Chiesa di San Giuseppe lavoratore a Sant'Angelo Scalo<br/>- Pieve di Santa Restituta, in località Santa Restituta<br/>- Chiesa di San Pancrazio ad Argiano<br/>- Chiesa di San Pietro in Villore a San Giovanni d'Asso<br/>- Chiesa della Misericordia a San Giovanni d'Asso<br/>- Chiesa della Madonna del Tribbio a San Giovanni d'Asso<br/>- Chiesa delle Sante Flora e Lucilla a Montisi<br/>- Chiesa di Santa Lucia a Montisi<br/>- Santuario della Madonna delle Nevi a Montisi<br/>- Chiesa di San Biagio a Montelifré<br/>- Ex pieve di Santa Maria a Pava, in località Pieve a Pava<br/>- Pieve di San Pietro a Pava, in località Pieve a Pava<br/>- Pieve della Natività di Maria, in località Pieve a Salti<br/>- Chiesa di San Lorenzo a Vergelle<br/>- Chiesa di San Biagio a Lucignano d'Asso<br/><br/>Abbazie e conventi<br/><br/>- Abbazia di Sant'Antimo<br/>- Badia Ardenga<br/>- Convento dell'Osservanza<br/><br/>Cappelle e oratori<br/><br/>- Cappella della Croce a Montisi<br/>- Cappella di San Rocco a Montisi<br/>- Cappella di Sant Antonio a Romitorio<br/>- Cappella di Santa Caterina d'Alessandria a Montisi<br/>- Oratorio di Sant'Antonio abate della compagnia del Santissimo Sacramento a Montisi<br/>- Oratorio della Compagnia del Santissimo Rosario a Lucignano d'Asso<br/>- Oratorio della Compagnia di San Rocco a Torrenieri<br/><br/>Architetture civili<br/><br/>La piazza principale di Montalcino è Piazza del Popolo. L'edificio principale della piazza è il palazzo comunale, detto anche Palazzo dei Priori (fine XIII secolo inizi del XIV). Il palazzo è adornato con gli stemmi araldici dei numerosi podestà che hanno governato la città nel corso dei secoli. Un'altissima torre medievale è incorporata nel palazzo. Vicino al palazzo comunale, si trova una struttura rinascimentale con sei archi a tutto sesto, chiamata La Loggia, che è stata iniziata alla fine del XIV secolo, e finita nei primi anni del XV, ma che ha subito numerosi lavori di restauro nel corso dei secoli successivi.<br/><br/>Tra le altre architetture abbiamo il Teatro degli Astrusi e l'ex Spedale di Santa Maria della Croce.<br/>Architetture militari<br/><br/>Le mura della città sono state costruite nel XIII secolo. La fortezza è stata costruita nel punto più alto della città nel 1361, ha struttura pentagonale ed è stata progettata dagli architetti senesi, Mino Foresi e Domenico di Feo. La fortezza incorpora alcune delle preesistenti strutture tra cui il bastione di San Martino, la torre di San Giovanni e un'antica basilica, che ora serve come cappella del castello.<br/><br/>Castello Romitorio, già esistente in epoca Romana, la attuale fortezza è stata edificata nei primi del 1500 da Giuliano da Sangallo.<br/>Siti archeologici<br/>Sito di Poggio alle Mura<br/><br/>Nel 2007, in località Poggio alle Mura, sono stati rinvenuti i resti fossili di una balena vissuta nella zona oltre quattro milioni di anni fa, nel periodo pliocenico in cui le calde acque del mare tirrenico ricoprivano l'area occupata dagli attuali vigneti.<br/>Pieve a Pava<br/>Lo stesso argomento in dettaglio: Pieve di San Pietro a Pava.<br/><br/>La pieve di San Pietro a Pava era un edificio religioso che sorgeva in località Pieve a Pava, nel comune di Montalcino.<br/><br/>Sorse nei secoli IV-V presso il vicus romano di Pava, e apparteneva alla diocesi di Arezzo. Lo studio e la conservazione di questa zona sono gestiti dalla Fondazione Paesaggi Archeologici della Val d'Asso Onlus, che ha sede nel paese.<br/>Poggio Civitella<br/>Lo stesso argomento in dettaglio: Poggio Civitella .<br/><br/>Poggio Civitella, a circa 2 km da Montalcino; sito etrusco datato al VI fino al III secolo a.C.. <br/><br/>Cultura<br/>Musei<br/><br/>L'edificio adiacente alla chiesa di Sant'Agostino, costruito originariamente come convento, è sede del Musei riuniti, che è sia un museo civico che un museo diocesano. Il museo ospita varie opere, tra cui un crocifisso ligneo di ignoto artista di scuola senese, due bellissime sculture lignee XV secolo e alcune altre sculture in terracotta che sembrano essere della scuola dei Della Robbia. La collezione comprende anche un San Pietro e San Paolo di Ambrogio Lorenzetti e una Madonna col Bambino di Simone Martini.<br/>Geografia antropica<br/>Frazioni<br/><br/>Il territorio comunale di Montalcino, oltre al centro abitato capoluogo (567 m s.l.m., 2 121 abitanti), possiede sette frazioni:<br/><br/>- Camigliano (234 m s.l.m., 32 abitanti)<br/>- Castelnuovo dell'Abate (385 m s.l.m., 231 abitanti)<br/>- Montisi (412 m s.l.m., 298 abitanti)<br/>- San Giovanni d'Asso (310 m s.l.m., 329 abitanti)<br/>- Sant'Angelo in Colle (444 m s.l.m., 204 abitanti)<br/>- Sant'Angelo Scalo (106 m s.l.m., 194 abitanti)<br/>- Torrenieri (258 m s.l.m., 1 342 abitanti)<br/><br/>Altre località del territorio<br/><br/>Possiedono invece lo stato di nuclei abitati o borgate le seguenti località: La Croce, Lucignano d'Asso, Monte Amiata Scalo, Montelifré, Monterongriffoli, Poggio alle Mura, Tavernelle e Vergelle.<br/><br/>Altre località notevoli sono invece quelle di Argiano, Badia Ardenga, Castelgiocondo, Castelletto Accarigi, Castel Verdelli, Castiglione del Bosco, Lambertone, Montosoli, Nacciarello, Pieve a Pava, Pieve a Salti, Romitorio, Santa Restituta, Sodole, Velona, Villa a Tolli, Villa Ferrano. 