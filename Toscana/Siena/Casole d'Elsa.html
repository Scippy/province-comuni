<iframe src="https://www.google.com/maps/embed?pb=!1m18!1m12!1m3!1d2901.703453193368!2d11.045744126480722!3d43.3413941225413!2m3!1f0!2f0!3f0!3m2!1i1024!2i768!4f13.1!3m3!1m2!1s0x132a23dd4c1f5571%3A0x94457291432de505!2s53031%20Casole%20d&#39;Elsa%20SI!5e0!3m2!1sit!2sit!4v1685455853134!5m2!1sit!2sit" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe><br/><br/><br/>Casole d'Elsa (pronunciare Càsole) è un comune italiano di 3 719 abitanti della provincia di Siena in Toscana. <br/>Geografia fisica<br/><br/>Il territorio comunale, per buona parte all'interno della Montagnola senese, confina con quello di Pomarance, in provincia di Pisa per un tratto di soli 45 m di lunghezza.<br/><br/>- Classificazione sismica: zona 3 (sismicità bassa), Ordinanza PCM 3274 del 20/03/2003<br/>- Classificazione climatica: zona E, 2105 GG<br/>- Diffusività atmosferica: alta, Ibimet CNR 2002<br/><br/>Storia<br/><br/>L'antico castello di Casole d'Elsa è ricordato fin dall'inizio dell'XI secolo come importante capisaldo dei vescovi di Volterra in un territorio disputato da Volterrani, Senesi e Fiorentini. Passato sotto il dominio senese a seguito della Battaglia di Montaperti (1260), il borgo fu ampliato con nuove fortificazioni ricevendo la struttura toponomastica che ancora oggi lo contraddistingue. Dal XVI secolo le vicende di Casole seguono quelle del granducato di Toscana e quindi del nuovo Stato Italiano. Il borgo fu oggetto di gravissime distruzioni al passaggio del fronte nel corso della seconda guerra mondiale (luglio 1944).<br/>Simboli<br/><br/>Lo stemma è stato riconosciuto con decreto del capo del governo del 24 settembre 1931.<br/><br/>«Troncato di rosso e d’argento. Ornamenti esteriori da Comune.»<br/><br/>Il gonfalone, concesso con regio decreto del 16 febbraio 1931, è un drappo partito di rosso e di argento.<br/>Onorificenze<br/>Medaglia di bronzo al Merito Civile - nastrino per uniforme ordinaria 	Medaglia di bronzo al Merito Civile<br/>	«Comune situato in posizione nevralgica, durante l'ultimo conflitto mondiale, fu teatro di numerosi e violenti bombardamenti aerei e terrestri che causarono numerose vittime civili e distruzione della quasi totalità delle abitazioni. La popolazione cercò di trovare rifugio nella campagna circostante e seppe resistere con dignità e coraggio alle più dure sofferenze. Casole d'Elsa (SI), giugno - luglio 1944»<br/>— 1º dicembre 2004<br/>Monumenti e luoghi d'interesse<br/>Architetture religiose<br/><br/>- Chiesa di San Niccolò<br/>- Collegiata di Santa Maria Assunta<br/>- Chiesa di San Michele Arcangelo a Cavallano<br/>- Pieve dei Santi Maria e Gervasio a Marmoraia<br/>- Pieve di San Giovanni Battista a Mensano<br/>- Chiesa dei Santi Andrea e Lorenzo a Monteguidi<br/>- Pieve di San Giovanni Battista a Pievescola<br/>- Chiesa di Santa Fiora a Scorgiano<br/><br/>Architetture civili<br/><br/>- Villa La Suvera in località Pievescola<br/>- Villa San Chimento in località Scorgiano<br/><br/>Musei<br/><br/>- Museo archeologico e della collegiata<br/><br/>Cultura<br/>Eventi<br/><br/>Vi si svolge un palio a cui partecipano le contrade di Rivellino, Pievalle (nate entrambe nel 1984 dalla divisione della contrada di Casole), Casole Campagna, Il Merlo, Cavallano e Monteguidi.<br/>Geografia antropica<br/>Suddivisioni storiche<br/><br/>Il centro abitato di Casole d'Elsa, capoluogo comunale, comprende il nucleo storico, denominato Casole Centro, e le zone residenziali di Orli e La Corsina.<br/>Frazioni<br/><br/>Le frazioni del comune di Casole d'Elsa sono quattro:<br/><br/>- Cavallano (298 m s.l.m.; 421 ab.)<br/>- Mensano (499 m s.l.m., 185 ab.)<br/>- Monteguidi (421 m s.l.m., 144 ab.)<br/>- Pievescola (272 m s.l.m., 445 ab.)<br/><br/>Altre località del territorio<br/>Tra le numerose località minori del territorio comunale, si segnalano alcuni centri notevoli che furono un tempo borghi e villaggi, taluni anche ex comuni medievali: Capannino della Suvera, Cotorniano, Gallena, Il Merlo, La Selva, La Torre, Leoncelli, Lucciana, Lucerena, Maggiano, Marmoraia, Molino d'Elsa, Pietralata, Podere La Casa, Pusciano, Querceto, Rofena, San Chimento, Scorgiano. 