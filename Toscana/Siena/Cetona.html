<iframe src="https://www.google.com/maps/embed?pb=!1m18!1m12!1m3!1d5839.270874393601!2d11.896856997170653!3d42.96488643564665!2m3!1f0!2f0!3f0!3m2!1i1024!2i768!4f13.1!3m3!1m2!1s0x13294f6f0bb59fcd%3A0xd552b36b7adb55e9!2s53040%20Cetona%20SI!5e0!3m2!1sit!2sit!4v1685456415925!5m2!1sit!2sit" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe><br/><br/><br/>Cetona è un comune italiano di 2 458 abitanti della provincia di Siena in Toscana. <br/>Storia<br/><br/>Il toponimo Cetona probabilmente deriva da un'antica pieve paleocristiana, citata nei documenti come baptisterium Sancti Johannis de Queneto o de Queteno, forse in riferimento al torrente Chieteno che scorre poco a sud. In un testo del 1275 tale chiesa è riportata come plebs Sancti Johannis de Scetona. Reperti risalenti all'eneolitico sono stati rinvenuti nei dintorni della città, presso la tomba Lattaia.<br/><br/>Tra il VII-VI secolo a.C. villaggi etruschi sorgono sulle colline di Chiusi e Sarteano. A Cetona l'insediamento è documentato nei pressi di Camposervoli.<br/><br/>Nel 1207 si ha la prima menzione del castello di Cetona.<br/><br/>Nel 1260 il borgo passa alla Repubblica di Orvieto, dopo una lunga contesa con quella di Siena.<br/><br/>Nel 1418, conquistata dal capitano di ventura Braccio di Montone, signore di Perugia, Cetona viene da questi venduta alla Repubblica di Siena.<br/><br/>Nel 1556, fedeli a Siena per quasi un secolo e mezzo, gli abitanti, decimati dalle pestilenze e dalle guerre, si arrendono senza combattere all'esercito imperiale in Toscana quando questo si presenta sotto le mura. Il borgo viene così inglobato nel Granducato di Toscana.<br/><br/>Nel 1558-69 Cetona è concessa in feudo dal Granduca Cosimo I alla famiglia Vitelli. Con il marchesato dei Vitelli ha inizio un'epoca d'oro per la cittadina. Il marchesato di Cetona fu concesso da Cosimo I a Gianluigi (Chiappino) Vitelli suo fedele generale e consigliere nella conquista di Siena. Il feudo fu dato come regalia nel 1559 per i servigi resi. Egli si prodigò per rendere il centro urbanisticamente più gradevole, trasformando il vecchio centro racchiuso tra le sue mura arcigne. A Chiappino, deceduto nel 1588 successe il figlio gen. Giovan Vincenzo fino al 1596, il nipote Niccolò fino a Gianluigi detto Chiappino II, morto nel 1640 senza figli, ritornando così il feudo alla Corona. La rocca trasformata di civile abitazione dai Vitelli, fu concessa nel 1652 a Napoleone Burchielli ed ai suoi discendenti con l'obbligo di manutenzione dell'orologio pubblico e delle case intorno.<br/><br/>Tornata a far parte del Granducato di Toscana, ne segue le sorti fino al Risorgimento e all'unità d'Italia.<br/><br/>Dal 1927 al 1935 Umberto Calzoni effettua scavi nelle grotte di Cetona, ritrovando reperti dell'Età del Bronzo.<br/><br/>Dal 2001 Cetona è inclusa nell'elenco dei borghi più belli d'Italia.<br/>Monumenti e luoghi d'interesse<br/>Architetture religiose<br/><br/>- Chiesa di Santa Maria in Belverde<br/>- Chiesa di San Michele Arcangelo<br/>- Collegiata della Santissima Trinità<br/>- Convento di San Francesco<br/>- Chiesa di San Lazzaro, nella frazione di Piazze<br/>- Chiesa di San Giovanni Battista, nella località di Camporsevoli<br/><br/>Architetture civili<br/><br/>- Villa La Vagnola<br/><br/>Siti archeologici<br/><br/>- Tomba Lattaia<br/><br/>Cultura<br/>Musei<br/><br/>- Museo civico per la preistoria del monte Cetona<br/><br/>Geografia antropica<br/>Frazioni<br/>Unica frazione del comune è Piazze (399 m s.l.m., 704 abitanti), mentre altre località notevoli sono quelle di Belverde, Camporsevoli, Patarnione, Poggio alla Vecchia e Vecciano. 