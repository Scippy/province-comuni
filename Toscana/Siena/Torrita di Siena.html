<iframe src="https://www.google.com/maps/embed?pb=!1m18!1m12!1m3!1d11638.721497187096!2d11.77198032880669!3d43.17423293805982!2m3!1f0!2f0!3f0!3m2!1i1024!2i768!4f13.1!3m3!1m2!1s0x13295f5b2cd2a4d5%3A0x5d886df860b245b5!2s53049%20Torrita%20di%20Siena%20SI!5e0!3m2!1sit!2sit!4v1686670164483!5m2!1sit!2sit" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe><br/><br/><br/>Torrita di Siena è un comune italiano di 6 971 abitanti della provincia di Siena in Toscana.<br/><br/>È un antico borgo situato su una collina (325 m s.l.m.) nella parte occidentale della Val di Chiana. <br/>Storia<br/>Lo stesso argomento in dettaglio: Battaglia della Valdichiana.<br/><br/>Il nome "Torrita" compare per la prima volta su un codice amiatino del 1037. Il castello, soggetto alla sovranità e alla difesa della repubblica di Siena, era protetto da una cinta muraria munita di torri quadrate e di quattro porte di accesso: Porta a Pago, Porta Gavina, Porta Nova e Porta a Sole. Fu baluardo avanzato (castrum) di Siena nella lotta contro Montepulciano; successivamente, nel 1554 venne conquistata da Firenze e assoggettata al potere mediceo.<br/><br/>A partire dagli inizi del Novecento conobbe un grande sviluppo soprattutto per quanto riguarda le attività artigianali e della lavorazione del legno.<br/>Simboli<br/><br/>Lo stemma comunale, di origine medievale e riconosciuto con D.C.G. del 20 novembre 1937, presenta questa blasonatura:<br/><br/>«Di rosso, al leone d'argento, tenente un mazzetto di spighe di grano d'oro»<br/><br/>E così il gonfalone, concesso con analoga disposizione il 31 agosto 1939:<br/><br/>«Drappo di colore rosso, ornato di ricami d'argento e caricato dello stemma del comune con l'iscrizione centrata in argento: Comune di Torrita di Siena»<br/><br/>Entrambi i decreti, poiché promulgati durante il fascismo, prevedevano che lo scudo comunale fosse corredato dal Capo del Littorio; tale orpello è poi caduto in disuso nel secondo dopoguerra.<br/><br/>Lo stemma comunale trae origine dalla storica dipendenza senese del comune: il leone argenteo in campo rosso è infatti uno dei tre simboli patrii della Repubblica di Siena e il suo uso è perdurato nei secoli, fino all'adozione quale emblema provinciale. La versione di Torrita si distingue per l'assenza di corona e per il fatto che il felino regge in una zampa un mazzetto di tre spighe, allegoria della fertilità del territorio.<br/>Geografia fisica<br/><br/>- Classificazione sismica: zona 3 (sismicità bassa), Ordinanza PCM 3274 del 20/03/2003<br/>- Classificazione climatica: zona D, 1899 GR/G<br/>- Diffusività atmosferica: media, Ibimet CNR 2002<br/><br/>Monumenti e luoghi d'interesse<br/>Architetture religiose<br/><br/>- Chiesa del Triano<br/>- Chiesa della Madonna dell'Olivo<br/>- Chiesa della Madonna delle Fonti a Giano<br/>- Chiesa della Madonna delle Nevi<br/>- Chiesa della Santissima Annunziata<br/>- Chiesa delle Sante Flora e Lucilla<br/>- - Lunetta con il Sangue di Cristo, attribuita a Donatello<br/>- Chiesa di Santa Croce<br/>- Collegiata dei Santi Martino e Costanzo<br/>- Chiesa della Madonna della Pace<br/><br/>Teatri<br/><br/>- Teatro Comunale degli Oscuri<br/><br/>Ospedali storici<br/><br/>- Ospedale Maestri<br/><br/>Architetture civili<br/><br/>- Palazzo Comunale o ex palazzo Pretorio<br/>- Porta Nova: Aperta nel 1836, anni in cui Gaudenzo Batignani ricopriva il ruolo di camarlingo (cioè di amministratore delle entrate della comunità di Torrita), è la più recente tra le porte nel centro storico di Torrita di Siena. Dalla porta prende il nome la Contrada in sua corrispondenza, in cui sorge una delle residenze del dittatore della Repubblica Senese Pandolfo Petrucci, risalente quindi al XVI secolo, in cui egli usava ritirarsi o nascondersi dai conflitti che sorgevano all'interno del suo governo.<br/>- Porta Gavina: Risale al 1208, dopo che fu stipulata la pace tra Siena e Firenze. Originariamente fu costruito un antiporto corrispondente, di cui oggi si possono vedere alcuni resti. Tra gli episodi legati al monumento vi è l'esecuzione nel 1554 di una vecchia abitante di Torrita, Nencia, che alla caduta del borgo sotto il dominio fiorentino, rifiutò di sottostare al governo dei conquistatori e fu, per questo, inchiodata al legno di questa porta.<br/>- Fuori dal centro storico odierno, in prossimità di Porta Gavina, sorgeva in età medioevale un borgo esterno al castello, in gran parte distrutto nel XIV secolo. Una sua rappresentazione è presente in un affresco di Lippo Vanni, custodito nella sala del Mappamondo a Siena.<br/>- Porta a Pago: Le sue origini risalgono molto probabilmente al XIII secolo ed è compresa nella zona meglio conservata del centro storico. Da questa porta fuggirono i trecento archibugieri che componevano il presidio senese nel XVI secolo, posto a difesa di Torrita in una delle sue ultime battaglie, abbandonando la città alla sua disfatta.<br/>- Porta a Sole: Ingresso orientale del castello (da cui il nome). Qui si concluse, e perse, l'ultima battaglia contro l'esercito imperiale, comandato dal poliziano Vincenzo Nobili.<br/>- Antica cisterna: in piazza Matteotti, aveva la funzione di fornire l'acqua lungo tutto il perimetro dell'abitato ed è ubicata nel punto di incrocio delle quattro strade che conducono alle porte della città, ma anche centro di interazione civile e religiosa degli abitanti del posto. La cisterna è oggi ben visibile al centro della piazza e, quindi, del paese, ed è circondata dai più antichi e importanti palazzi di Torrita, tra cui il duecentesco palazzo Comunale.<br/><br/>Istituzioni, enti e associazioni<br/><br/>- Accademia degli Oscuri<br/>- Compagnia Teatro Giovani Torrita<br/>- Società Filarmonica "G. Monaco - La Samba"<br/>- A.S.D. Polisportiva Torrita - 1953 (Tamburello)<br/>- Gruppo sbandieratori e tamburini<br/>- Associazione sagra San Giuseppe<br/>- Associazione di Pubblica Assistenza<br/>- Confraternita di Misericordia<br/>- Associazione pro loco Torrita<br/>- U.S. Torrita calcio<br/>- G.S. Fides pallavolo<br/>- Futsal Torrita A.S.D. calcio a cinque<br/>- A.S.D Montanina Futsal calcio a cinque<br/>- A.S.D. Futsal Chianina calcio a 5<br/><br/>Cultura<br/>Eventi<br/><br/>Palio dei somari di Torrita di Siena<br/>- palio che si corre ogni anno la domenica seguente il 19 marzo (o il 19 marzo stesso se cade di domenica). Talvolta vengono organizzati palii straordinari, che vengono corsi in notturna. Il palio nasce nel 1966 per festeggiare San Giuseppe, patrono dei falegnami. Vi partecipano 8 contrade.<br/>Torrita Blues Festival<br/>- manifestazione musicale che si svolge ogni anno a fine giugno, nata nel 1989 e ha accolto negli anni artisti quali Taj Mahal, Doyle Bramhall II, Peter Green, Bettie Lavette, Roy Rogers, John Mayall, Robben Ford, Canned Heat, Popa Chubby, James Cotton, Luther Allison, Charlie Musselwhite, Peter Green, Duke Robillard, Eric Sardinas, Fabio Treves.<br/>Concorso Lirico Internazionale "Giulio Neri"