<iframe src="https://www.google.com/maps/embed?pb=!1m18!1m12!1m3!1d92105.4165436169!2d10.49286613801315!3d43.82899609115226!2m3!1f0!2f0!3f0!3m2!1i1024!2i768!4f13.1!3m3!1m2!1s0x12d5812668db9929%3A0xd0587197da23225e!2sCapannori%20LU!5e0!3m2!1sit!2sit!4v1682519426031!5m2!1sit!2sit" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
<br/>
Capannori (pronuncia /kaˈpannori/[2], localmente chiamata in dialetto Capandori) è un comune italiano di 46 774 abitanti[1] della provincia di Lucca in Toscana. Si tratta del secondo comune della provincia per estensione e del terzo per numero di residenti.<br/> 
Geografia fisica<br/>
Il territorio comunale, tra i più vasti della provincia, si estende per 156,60 km² e attraversa la Piana di Lucca da nord a sud, toccando a nord l'Altopiano delle Pizzorne e a sud il Monte Pisano.<br/>
Il territorio comunale è stato ridotto nel 1913 con l'erezione a comune autonomo della frazione di Porcari[5] e nel 1926 con la cessione al Comune di Altopascio della frazione di Badia Pozzeveri.<br/>
In una delle sue frazioni, si trova un tratto della Via etrusca del ferro.<br/>
Origine del nome<br/>
Come la non lontana Capannoli, il toponimo Capannori è un derivato di capanna (capannule); il passaggio da /l/ a /r/ in questo caso è tipico del lucchese.<br/>
Storia<br/>
Le prime notizie storiche riguardo Capannori ci giungono a partire dall'anno 745, quando un monaco stabilitosi nel suo territorio decise di edificare una cappella in onore di San Quirico e intorno a essa si cominciarono costruire numerose abitazioni. Ben presto diventò un centro agricolo di notevole importanza per l'economia della vicina Lucca. Durante il basso medioevo i continui attacchi sferrati dai pisani e dai fiorentini, costrinsero la Repubblica di Lucca a realizzare un importante opera di fortificazione del borgo. Nel 1313 l'esercito pisano invase Capannori, ma il condottiero lucchese Castruccio Castracani fu presto in grado di liberare il paese dal dominio del nemico. Pochi anni dopo fu proprio lo stesso Castracani a conquistare per conto della sua città, un vasto territorio comprendente Luni, Pisa, Pistoia e Volterra.<br/>
In quel periodo Capannori vide accrescere il proprio prestigio in virtù della sua posizione centrale tra i territori annessi da Lucca. Altro evento di notevole importanza si ebbe nel 1673, quando Capannori fu proclamata sede del "Commissariato delle Sei Miglia" che univa i comprensori di Capannori, Massarosa, Pescaglia e Borgo a Mozzano. Tale ruolo venne esercitato sino alla conquista di Napoleone Bonaparte, quando il commissariato venne trasferito a Lucca. In seguito al Congresso di Vienna la cittadina fece parte del Ducato di Lucca fino al 1847, anno in cui lo stato lucchese fu annesso al Granducato di Toscana. Oggi il suo territorio esercita una discreta importanza per via delle attività agricole e soprattutto industriali che ivi si praticano, in particolar modo è molto sviluppato il comparto cartario.