<iframe src="https://www.google.com/maps/embed?pb=!1m18!1m12!1m3!1d5740.626230244495!2d10.223350397341981!3d43.994252652794856!2m3!1f0!2f0!3f0!3m2!1i1024!2i768!4f13.1!3m3!1m2!1s0x12d50b1261affea1%3A0x11bd0f9b73c9b71f!2s55047%20Seravezza%20LU!5e0!3m2!1sit!2sit!4v1682578876933!5m2!1sit!2sit" width="600" height="100%" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
<br/>
Seravezza è un comune italiano di 12.771 abitanti della provincia di Lucca in Toscana.<br/>
Seravezza è il capoluogo e la sede amministrativa del comune, ma il centro più importante dal punto di vista economico e per numero di abitanti (5.800) è Querceta.<br/> 
Geografia fisica<br/>
Territorio<br/>
Seravezza fa parte della Versilia storica, unitamente ai comuni di: Forte dei Marmi, Stazzema e Pietrasanta. Il suo territorio presenta una morfologia piuttosto varia: a est vi sono i rilievi delle Alpi Apuane; più ad ovest si trova la zona pedemontana comprendente le frazioni di Basati e Azzano. Il capoluogo Seravezza si trova incuneato in una piccola valle percorsa da due torrenti, il Serra ed il Vezza, discendenti dalle Alpi Apuane: unendosi, danno vita al fiume Versilia. <br/>
Storia<br/>
L'origine del nome Seravezza non deriva, come si potrebbe pensare, dal nome dei due fiumi che la attraversano (Serra e Vezza). È vero l'esatto contrario: è il paese che dà il nome ai due torrenti.
Il nome Seravezza deriva invece dal toponimo longobardo Sala Vetitia, che indicava un centro di scambi commerciali. Nonostante questa evidenza storica, l'errore sovente permane, al punto che numerose volte - specialmente sulla carta stampata - troviamo scritto "Serravezza", invece di "Seravezza".<br/>
Nel medioevo la storia del comune di Seravezza fu caratterizzata dalle vicende delle famiglie dei Corvaia e dei Vallecchia e dalle guerre contro la nobiltà lucchese. Nel territorio esistevano i due comuni della Cappella e di Pietrasanta, mentre solo nel 1515 Seravezza si costituì in libero comune.<br/>
In quegli anni si sviluppò l'attività estrattiva, che continuò fino al XVIII secolo, entrando in crisi dalla metà del secolo fino al 1820-1840.<br/>
Durante la seconda guerra mondiale Seravezza fu attraversata negli anni (1943-1944) dalla Linea Gotica e subì pesanti distruzioni. Il Paese fu poi occupato dalle truppe Alleate il 5 aprile 1945.<br/>
Altri danni furono causati dall'alluvione del fiume Versilia del 19 giugno 1996.<br/>
Onorificenze<br/>
Il comune si fregia del titolo di città in virtù del decreto emanato dal Presidente della Repubblica il 31 dicembre 1975.<br/>
Al comune di Seravezza è stata conferita in data 21 aprile 2011, da parte del Presidente della Repubblica Giorgio Napolitano, la Medaglia d'Argento al Valor Civile con la seguente motivazione: "Durante il secondo conflitto mondiale, il piccolo centro a ridosso della linea "Gotica" subì continui rastrellamenti, bombardamenti e atroci rappresaglie che causarono numerose vittime civili e distruzione di edifici pubblici e privati. La popolazione, pur colpita da spietati eccidi, seppe affrontare con generosa solidarietà e coraggio gli eventi bellici, dando esempio di spirito di sacrificio ed amor Patrio. 1943-1945 Seravezza (LU)"<br/>
Monumenti e luoghi d'interesse<br/>
Architetture religiose<br/>
- Pieve di San Martino alla Cappella<br/>
- Chiesa dei Santi Lorenzo e Barbara<br/>
- Oratorio della Santissima Annunziata<br/>
- Chiesa di Sant'Ansano a Basati<br/>
- Chiesa dei Santi Leonardo e Guido a Pozzi<br/>
- Chiesa di Santa Maria Lauretana a Querceta<br/>
- Chiesa di Sant'Antonio abate a Ripa<br/>
- Chiesa dei Santi Paolo e Antonio a Ruosina