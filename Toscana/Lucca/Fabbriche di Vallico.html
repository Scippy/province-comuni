<iframe src="https://www.google.com/maps/embed?pb=!1m18!1m12!1m3!1d2870.1300836578152!2d10.427036226508159!3d43.99803668005911!2m3!1f0!2f0!3f0!3m2!1i1024!2i768!4f13.1!3m3!1m2!1s0x12d5774d468b0c67%3A0xdcb7e25a69696115!2s55020%20Fabbriche%20di%20Vergemoli%20LU!5e0!3m2!1sit!2sit!4v1682520364791!5m2!1sit!2sit" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
<br/>
Fabbriche di Vallico è una frazione del comune sparso di Fabbriche di Vergemoli, in provincia di Lucca.<br/>
Fu comune autonomo fino al 1º gennaio 2014, quando si è fuso con Vergemoli per formare il comune di Fabbriche di Vergemoli del quale costituisce il capoluogo.<br/> 
Storia<br/>
Aveva oltre 2000 abitanti nell'Ottocento. Il capoluogo deve le sue origini a una colonia di fabbri bergamaschi del Trecento. La maggioranza delle famiglie odierne è giunta però da Vallico, dalla Versilia, dalla Lunigiana o persino dal Frignano.<br/>
Il 25 dicembre 2009 Fabbriche di Vallico è stato colpito da un grosso nubifragio che ha arrecato diversi danni al territorio comunale isolando diverse case. Nella notte tra il 20 e 21 ottobre 2013 il comune è stato nuovamente colpito da un secondo pesante nubifragio che ha causato ingenti danni, in particolare nella frazione di Gragliana, isolata nelle prime ore dell'evento da una frana che ha determinato un crollo stradale, ed alla piccola centrale idroelettrica comunale, costringendo il comune (e la locale sezione distaccata della Misericordia di Borgo a Mozzano) a dotarsi di una postazione avanzata di pronto soccorso con una ambulanza attrezzata e medico a bordo.<br/>
Monumenti e luoghi d'interesse<br/>
A Fabbriche di Vallico è situata la chiesa parrocchiale di San Giacomo Apostolo. Inoltre, vi si trova il ponte della Dogana che marcava il confine tra il ducato di Modena e la Repubblica di Lucca. 